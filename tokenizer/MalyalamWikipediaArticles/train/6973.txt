ഋഷികേശ് മുഖർജി സംവിധാനവും നിർമ്മാണവും ചെയ്ത് 1980-ൽ പുറത്തിറങ്ങിയ ഇന്ത്യൻ ഹിന്ദി ഭാഷാ ഹാസ്യ ചലച്ചിത്രമാണ് ഖൂബ്സൂരത് . രേഖ, രാകേഷ് റോഷൻ, അശോക് കുമാർ, ദിന പഥക്, ശശികല തുടങ്ങിവർ പ്രധാനവേഷങ്ങൾ അവതരിപ്പിച്ചിരിക്കുന്നു.ഈ ചലച്ചിത്രത്തിന് 1981 ലെ ഫിലിം ഫെയർ ബെസ്റ്റ് മൂവി അവാർഡ് ലഭിച്ചിട്ടുണ്ട്. കൂടാതെ രേഖയ്ക്ക് മികച്ച നടിക്കുള്ള ആദ്യ ഫിലിം ഫെയർ പുരസ്കാരം ചിത്രത്തിലെ മഞ്ജു ദയാൽ എന്ന കഥാപാത്രത്തിലൂടെ ലഭിച്ചു.
മികച്ച നിരൂപക പ്രശംസ പിടിച്ചുപറ്റിയ ഈ ചിത്രം ബോക്സ് ഓഫീസിൽ വിജയമായിരുന്നു. തമിഴിൽ "ലക്ഷ്മി വന്താച്ച്" എന്ന പേരിലും മലയാളത്തിൽ "വന്നു കണ്ടു കീഴടക്കി" എന്ന പേരിലും ഈ ചിത്രം റീമേക്ക് ചെയ്തിരുന്നു. 

പ്രശസ്ത്ര ന്യൂറോളജിസ്റ്റായ വി. എസ്. രാമചന്ദ്രനും സാന്ദ്രാ ബ്ലേക്സ്ലീയും ചേർന്നെഴുതിയ പുസ്തകമാണ് ഫാന്റംസ് ഇൻ ദ ബ്രെയിൻ. മനസ്സിനെക്കുറിച്ചുള്ള അനേകം ചോദ്യങ്ങൾക്ക് ഈ പുസ്തകം ഉത്തരം തരുന്നു. നിഗൂഢവും വിലപിടിക്കാനാവാത്തതുമായ മനുഷ്യന്റെ ഈ അവയവത്തെപ്പറ്റി വളരെ ത്രസിപ്പിക്കുന്ന വിധമാണ് അദ്ദേഹം എഴുതിയിരിക്കുന്നത്. അദ്ദേഹം നടത്തുന്ന പരീക്ഷണങ്ങൾ ലളിതമായവയാണ്. അദ്ദേഹത്തിന്റെ രചനാരീതി ഒരേസമയും രസപ്രദവും വിജ്ഞാനപ്രദവുമാണ്. സാങ്കൽപ്പികകൈകാലുകളെക്കുറിച്ചുള്ള അദ്ദേഹത്തിന്റെ ഗവേഷണവും അതു പരിഹരിക്കാൻ അദ്ദേഹം കണ്ടെത്തിയ മാർഗ്ഗവും വൈദ്യശാസ്ത്രരംഗത്ത് വിപ്ലവകരമായ മാറ്റങ്ങൾക്കാണ് വഴിതെളിച്ചത്.

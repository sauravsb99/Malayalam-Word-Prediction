ലിനക്സ് ഭാഗ്യ ചിഹ്നമായ ടക്സിനെ അടിസ്ഥാനമാക്കിയുള്ള ഒരു സ്വതന്ത്ര ത്രിമാന കമ്പ്യൂട്ടർ കളിയാണ് ടക്സ് റേസർ. മഞ്ഞു പ്രദേശത്തു കൂടെ തെന്നി നീങ്ങുന്ന ടക്സിനെ നിയന്ത്രിച്ച് നിശ്ചിത എണ്ണം ഹെറിംഗ് മത്സ്യങ്ങളെ സ്വന്തമാക്കി നിശ്ചിത സമയത്തിനുള്ളിൽ ലക്ഷ്യസ്ഥാനത്തെത്തിക്കുക എന്നതാണ് കളി. ചെടികളിലും പാറകളിലും തട്ടുമ്പോൾ ടക്സിന് വേഗം കുറയുകയും ലക്ഷ്യസ്ഥാനത്ത് എത്താനാകാതെ വരികയും ചെയ്യുന്നു.

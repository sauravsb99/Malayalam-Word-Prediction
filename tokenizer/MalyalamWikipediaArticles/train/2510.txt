പ്രമുഖ വിദ്യാഭ്യാസ, സാമൂഹിക, ജീവകാരുണ്യ പ്രവർത്തകനാണ് ഡോ. എ.പി മുഹമ്മദ്‌ അബ്ദുൽ ഹകീം അസ്ഹരി. 1971 ഫെബ്രുവരി 20 ന് കോഴിക്കോട് ജില്ലയിലെ കാന്തപുരത്ത് ജനനം. മർകസ്, മർക്കസ് നോളജ് സിറ്റി, ഐഡിയൽ അസോസിയേഷൻ ഓഫ് മൈനോറിറ്റി എജുകേഷൻ തുടങ്ങിയ സ്ഥാപനങ്ങളിൽ വിവിധ സ്ഥാനങ്ങൾ വഹിക്കുന്നു. എഴുത്തുകാരനും പ്രഭാഷകനുമാണ്. ഇന്ത്യയിലെ എല്ലാ സംസ്ഥാനങ്ങളിലും ഇദ്ദേഹത്തിന്റെ കീഴിൽ വിദ്യാഭ്യാസ, ജീവകാരുണ്യ പ്രവർത്തനങ്ങൾ നടക്കുന്നുണ്ട്. കേരളത്തിനു പുറത്തുള്ള സംസ്ഥാനങ്ങളിലെ ഇത്തരം പ്രവർത്തനങ്ങൾക്ക് വേണ്ടി രൂപം നൽകിയ റിലീഫ് ആൻഡ്‌ ചാരിറ്റബിൽ ഫൗണ്ടേഷൻ ഓഫ് ഇന്ത്യ എന്ന സംഘടനക്ക് അസ്‌ഹരി നേതൃത്വം നൽകുന്നു. നിരവധി അന്താരാഷ്‌ട്ര സെമിനാറുകളിൽ പേപ്പറുകൾ അവതരിപ്പിച്ചിട്ടുണ്ട്.
കേരളത്തിനു പുറത്തെ മുസ്‌ലിംകൾ ദാരിദ്ര്യവും വിദ്യാഭ്യാസമില്ലായ്മയും അനുഭവിക്കുന്ന സംസ്ഥാനങ്ങളിൽ ഹകീം അസ്ഹരിയുടെ നേതൃത്വത്തിൽ സജീവമായ വിദ്യാഭ്യാസ ജീവകാരുണ്യ പ്രവർത്തനങ്ങൾ നടന്നു വരുന്നു.
പൊതുമണ്ഡലത്തിൽ സമർപ്പിച്ച സേവനത്തിനു നൽകുന്ന 2015-ലെ ഗുഡ് വിൽ ഫൗണ്ടേഷൻ പുരസ്കാരം ലഭിച്ചു
ഇസ്ലാം, അറബി ഭാഷ തുടങ്ങിയ വിഷയങ്ങളെ ആസ്പതമാക്കിയുള്ള ചർച്ചകളിൽ പങ്കെടുക്കാറുണ്ട്.

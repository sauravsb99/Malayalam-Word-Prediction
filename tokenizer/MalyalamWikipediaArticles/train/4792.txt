1995 ൽ പുറത്തിറങ്ങിയ ഇറാനിയൻ ചലച്ചിത്രം ആണ് ദ വൈറ്റ് ബലൂൺ പുരസ്കാരം ഈ സിനിമക്ക് ലഭിച്ചു. ഗാർഡിയൻ പത്രം എക്കാലത്തേയും മികച്ച അൻപതു കുടുംബ ചിത്രങ്ങളിൽ ഒന്നായി ഈ സിനിമയെ തിരഞ്ഞെടുത്തു.
പുതുവർഷാഘോഷങ്ങൾക്കായി വീട്ടിലെ മീൻ പാത്രത്തിലേക്ക് ഒരു സ്വർണ്ണ മീനിനെ വാങ്ങാൻ ആഗ്രഹിക്കുന്ന ഒരു പെൺകുട്ടിയുടെ കഥയാണിത്. ഏഴു വയസ്സുകാരിയായ റസിയയും അവളുടെ അമ്മയും നവവത്സരപ്പിറവിയുടെ തലേന്ന് തെഹ്റാൻ നഗരത്തിലെ മാർക്കറ്റിൽ ഷോപ്പിംഗ് നടത്തുകയായിരുന്നു. അവൾക്ക് ഇഷ്ടപ്പെട്ട സ്വർണമത്സ്യത്തെ അമ്മ വാങ്ങിച്ചുകൊടുക്കുന്നില്ല. പിന്നീട് പണം കിട്ടിയെങ്കിലും അതു വാങ്ങാനുള്ള നെട്ടോട്ടത്തിനിടയിൽ പണം നഷ്ടപ്പെടുന്നു. അത് തിരഞ്ഞുള്ള ഓട്ടമായി പിന്നെ.

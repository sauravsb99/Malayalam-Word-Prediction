സഞ്ജയ് ലീല ബൻസാലിയുടെ സംവിധാനത്തിൽ 1999 ൽ പുറത്തിറങ്ങിയ ഹിന്ദി ഭാഷാ റൊമാന്റിക് ചലച്ചിത്രമാണ് ഹം ദിൽ ദേ ചുകേ സനം . അന്തർദേശീയമായി "സ്ട്രൈറ്റ് ഫ്രം ദി ഹാർട്ട്" എന്ന പേരിൽ ചിത്രം പുറത്തിറങ്ങി. സൽമാൻ ഖാൻ, അജയ് ദേവ്ഗൺ, ഐശ്വര്യ റായ് ബച്ചൻ എന്നിവർ കേന്ദ്രകഥാപാത്രങ്ങളായി എത്തിയ ഈ ചിത്രത്തിൻറെ ഭൂരിഭാഗചിത്രീകരണവും ഗുജറാത്തിലെ പ്രാഗ് മഹലിലായിരുന്നു. മൈട്രേയ് ദേവിയുടെ ബംഗാളി നോവൽ നാ ഹാനിയേറ്റിനെ ആസ്പദമാക്കിയുള്ള ഈ ചിത്രം ഒരു ത്രികോണപ്രണയകഥയെ ചിത്രീകരിച്ചിരിക്കുന്നു. 
1999-ലെ ഇന്റർനാഷണൽ ഫിലിം ഫെസ്റ്റിവൽ ഓഫ് ഇന്ത്യയിൽ "ഹം ദിൽ ദേ ചുകേ സനം" ഇന്ത്യൻ പനോരമ വിഭാഗത്തിൽ പ്രദർശനത്തിനെത്തിയിരുന്നു. 2009 ൽ നീൽ അകശർ ചാന്ദ്നി എന്ന പേരിൽ ചിത്രം ബംഗാളി ഭാഷയിലേക്ക് റീമേക്ക് ചെയ്തു. 

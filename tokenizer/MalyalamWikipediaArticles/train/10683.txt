കൊല്ലം നഗരത്തിൻറെ തെക്കുകിഴക്കൻ അതിർത്തിയോടു ചേർന്നു കിടക്കുന്ന ഒരു പ്രദേശമാണ് തട്ടാമല. കേരളത്തിലെ പാലക്കാട്, തൃശ്ശൂർ, കൊച്ചി, ആലപ്പുഴ, കൊല്ലം, തിരുവനന്തപുരം എന്നീ പട്ടണങ്ങളെ ബന്ധിപ്പിക്കുന്ന ദേശീയപാത 66 ഈ പ്രദേശത്തു കൂടി കടന്നുപോകുന്നുണ്ട്. തെക്കേ ഇന്ത്യയിലെ തന്നെ ഒരു തിരക്കേറിയ പാതയാണിത്. സംസ്ഥാനത്തു ഗതാഗതക്കുരുക്ക് ഉണ്ടാകാൻ സാധ്യതയുള്ള സ്ഥലങ്ങളെ ഉൾപ്പെടുത്തി കേരള പോലീസ് തയ്യാറാക്കിയിരിക്കുന്ന കരിമ്പട്ടികയിൽ തട്ടാമലയും ഉൾപ്പെടുന്നു.
കൊല്ലം ഒരു നഗരമാകുന്നതിനു മുന്പ് വടക്കേവിള പഞ്ചായത്തിന്റെ ഭാഗമായിരുന്നു തട്ടാമല. 2000-ത്തിൽ വടക്കേവിള, കിളിക്കൊല്ലൂർ, ശക്തികുളങ്ങര, ഇരവിപുരം എന്നീ പഞ്ചായത്തുകളെ കൊല്ലം മുൻസിപ്പാലിറ്റിയിൽ ലയിപ്പിച്ചുകൊണ്ട് കൊല്ലം കോർപ്പറേഷൻ രൂപീകൃതമായി.
കൊല്ലം ജില്ലയുടെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

പിമ /ˈpiːmə/ അഥവാ അകിമെൽ ഒ'ഒധാം, "നദീ ജനങ്ങൾ”, ഐക്യനാടുകളിലെ അമേരിക്കൻ ഇന്ത്യൻ വംശക്കാരിലെ ഒരു വിഭാഗമാണ്. ഇവർ നേരത്തേ പിമ എന്നറിയപ്പെട്ടിരുന്നു. ഇവരുടെ ആദിമ അധിവാസമേഖല ഇന്നത്തെ മദ്ധ്യ, തെക്കൻ അരിസോണയാണ്. ഇന്നത്തെക്കാലത്ത് അവശേഷിച്ച ഈ വർഗ്ഗക്കാരിലധികവും അകിമെൽ ഒ'ഒധാം എന്ന ഗോത്രത്തിലെ രണ്ടു വ്യത്യസ്ത ബാൻറുകളിൽ ഉൾപ്പെട്ട് രണ്ട് റിസർവ്വേഷനുകളിലായി വസിക്കുന്നു. കേലി അകിമൽ ഒ'ഒധാം ബാൻറ്, ജില റിവർ ഇന്ത്യൻ കമ്യൂണിറ്റിയിലും ഓങ്ക് അകിമെൽ ഒ'ഒധാം ബാൻറ്, സാൾട്ട് റിവർ പിമ-മാരിക്കോപ്പ ഇന്ത്യൻ കമ്യൂണിറ്റിയിലുമായാണ് വസിക്കുന്നത്.

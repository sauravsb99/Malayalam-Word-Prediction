ഒന്നാം കേരളനിയമസഭയിൽ പൊന്നാനി നിയോജകമണ്ഡലത്തേയും, മൂന്നാം കേരളനിയമസഭയിൽ തൃത്താല നിയോജകമണ്ഡലത്തേയും പ്രതിനിധീകരിച്ച ഒരു രാഷ്ട്രീയ നേതാവായിരുന്നു ഇ.ടി. കുഞ്ഞൻ . സി.പി.ഐ.എം. പ്രതിനിധിയായാണ് ഇദ്ദേഹം മൂന്നാം കേരള നിയമസഭയിലേക്കെത്തിയത്. 1952-56 കാലഘട്ടങ്ങളിൽ മലബാർ നിയമസഭയിൽ ഇദ്ദേഹം അംഗമായിരുന്നു.
ഹരിജൻ സംഘം എന്ന സംഘടനയുടെ പ്രസിഡന്റായിരിക്കെയാണ് കുഞ്ഞൻ കമ്മ്യൂണിസ്റ്റ് പാർട്ടിയിൽ അംഗമാവുന്നത്. ഗുരുവായൂർ സത്യാഗ്രഹത്തിലും, സ്വാതന്ത്ര്യ സമരങ്ങളിലും ഇദ്ദേഹം പങ്കെടുത്തിരുന്നു.

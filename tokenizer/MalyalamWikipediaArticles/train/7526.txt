
മഹാരാഷ്ട്രയിലെ രത്നഗിരി ജില്ലയിൽ അറബിക്കടലിന്റെ തീരത്തു സ്ഥിതി ചെയ്യുന്ന ഒരു തുറമുഖ പട്ടണമാണ് രത്നഗിരി. ഇത് ഇന്ത്യയിലെ മഹാരാഷ്ട സംസ്ഥാനത്തിൻറെ തെക്കു പടിഞ്ഞാറേ ദിക്കിലാണ്. മഹാരാഷ്ട്രയിലെ കൊങ്കൺ മേഖലയുടെ ഭാഗമാണ് ഈ പട്ടണം.
രത്നഗിരി സ്ഥിതി ചെയ്യുന്ന അക്ഷാംശ രേഖാംശങ്ങൾ 16°59′N 73°18′E / 16.98°N 73.3°E / 16.98; 73.3 ആണ്. ഈ പ്രദേശത്തിൻറെ ഏകദേശ ഉയരം 11 മീറ്ററാണ് . പട്ടണത്തിൻറെ കിഴക്കേ അതിര് സഹ്യാദ്രിയാണ്. ശക്തമായ കാലവർഷം കാരണം ഈ പ്രദേശത്തെ തീരപ്രദേശങ്ങളിൽ മണ്ണൊലിപ്പു കൂടുതലാണ്. ഈ പ്രദേശത്തെ ഫലഭൂയിഷ്ടമായ താഴ്വരകളിൽ നെല്ല്, തെങ്ങ്, കശുവണ്ടി, മാങ്ങകൾ എന്നിവ വിളയുന്നു. അൽഫോൻസാ മാങ്ങകൾക്ക് പ്രസിദ്ധമാണ് ഈ ദേശം. ഒരു തുറമുഖ പട്ടണമായി ഇവിടെ മത്സ്യബന്ധനം ഒരു പ്രധാന വ്യവസായമാണ്.
2011 ലെ ഇന്ത്യൻ സെൻസസ് പ്രകാരം, രത്നഗിരി പട്ടണത്തിലെ ആകെ ജനസംഖ്യ 76,239 ആണ്. പട്ടണത്തിലെ ജനസംഖ്യയിൽ ആൺ പെൺ അനുപാതം യഥാക്രമം 55 ശതമാനം, 45 ശതമാനം എന്നിങ്ങനെയാണ്. ഇവരിൽ 86 ശതമാനം പുരുഷന്മാരും 87 ശതമാനം സ്ത്രീകളും വിദ്യാസമ്പന്നരാണ്. ജനങ്ങളിൽ 11 ശതമാനം പേർ ആറു വയസ് പ്രായത്തിനു താഴെയുള്ളവരാണ്. രത്നഗിരിയിലെ 70 ശതമാനത്തോളം ആളുകൾ ഹൈന്ദവ മതവിശ്വാസം പിന്തുടരുന്നവരും 30 ശതമാനം ആളുകൾ മുസ്ലിം മതവിശ്വാസം പിന്തുടരുന്നവരുമാണ്. ഇവിടുത്തെ മറ്റു മതവിഭാഗങ്ങൾ ബുദ്ധമതക്കാരും ക്രിസ്തുമത വിശ്വാസികളുമാണ. പട്ടണത്തിലെ തുടർച്ചയായ വ്യവസായവൽക്കരണത്തിൻറെ ഫലമായി ജനസംഖ്യ ഉയർന്നുകൊണ്ടേയിരിക്കുന്നു.
രത്നഗിരി മുനിസിപ്പാലിറ്റി സ്ഥാപിതമായത് 1876 ലാണ് മുനിസിപ്പാലിറ്റിയുടെ ഔദ്യോഗികസ്ഥാനം വഹിക്കുന്നയാൽ ഭാരതീയ ജനതാ പാർട്ടിയുടെ മഹേന്ദ്ര മയേകാർ ആണ്. ശിവസേനയിലെ ഉദയ് സാമന്ത് ആണ് രത്നഗിരി നിയോജകമണ്‌ഡലത്തെ 2014 മുതൽ പ്രതിനിധീകരിക്കുന്നത്. 2014 മുതൽ ലോകസഭയിലെ രത്നഗിരിയുടെ പ്രതിനിധി ശിവസേനയിലെ വിനായക് റാവത്ത് ആണ്.
 മഹാരാഷ്ട്രാ സർക്കാർ, ഫിഷറീസ് ഡിപാർട്ട്മെൻറിൻറെ കീഴിൽ 1958 ൽ രത്നഗിരിയിൽ ഒരു മറൈൻ ബയോളജിക്കൽ റിസർച്ച് സ്റ്റേഷൻ സ്ഥാപിച്ചിരുന്നു . അത് ഇപ്പോൾ ഡാപോളിലെ അത് ഡോ. ബാലാസാഹേബ് സാവന്ത് കൊങ്കൺ കൃഷി വിദ്യാപീഠുമായി ബന്ധിപ്പിച്ചിരിക്കുന്നു. 10 ഹെക്ടർ സ്ഥലത്തു വ്യാപിച്ചു കിടക്കന്ന റിസർച്ച് സ്റ്റേഷൻ വളപ്പിനുള്ളിലായി മൂന്നു നിലയുള്ള കെട്ടിട സൌകര്യമുണ്ട്. ഇതിനുള്ളിലായ എല്ലാ ആധുനിക സൌകര്യങ്ങളുമുള്ള അക്വേറിയം, മ്യൂസിയം, മത്സ്യ ഫാം, മത്സ്യ വിത്തുൽപാദന കേന്ദ്രം, ലാബുകൾ എന്നിവ നിലനിൽക്കുന്നു.
സിദ്ധിവിനായക് സിറ്റി സെൻറർ മാൾ
ബ്രിട്ടീഷ് കാലഘട്ടത്തിലെ നിസ്സെൻ ഹട്ട്
രത്നഗിരി സ്റ്റേഷൻ
 Media related to രത്നഗിരി at Wikimedia Commons വിക്കിവൊയേജിൽ നിന്നുള്ള രത്നഗിരി യാത്രാ സഹായി


കേരളത്തിൽ മിക്കവാറും എല്ലാ പ്രദേശങ്ങളിലും കാണപ്പെടുന്ന ഔഷധയോഗ്യമായ ഒരു ചെറിയ സസ്യമാണ് കൊടിയാവണക്ക്. Euphorbiaceae സസ്യകുടുംബത്തിൽ ഉൾപ്പെടുന്ന ഇതിന്റെ ശാസ്ത്രീയനാമം Microstachys chamaelea Müll.Arg. എന്നാണ്. ഒടിയാവണക്ക്, ഞെട്ടാവണക്ക് എന്നീ പേരുകളിലും ഈ സസ്യം അറിയപ്പെടുന്നു.
ഔഷധനിർമ്മാണത്തിൽ സമൂലമായി ഉപയോഗിക്കുന്ന ഈ സസ്യം ഏകദേശം 30 സെന്റീമീറ്റർ വരെ പൊക്കത്തിൽ വളരുന്നു. തണ്ട് പച്ചനിറത്തിലോ പച്ചയിൽ ചുവപ്പ് കലർന്നതോ ആയിരികും. ഇലകൾ ചെറുതും നീളമുള്ളതുമാണ്. വളരെ ചെറിയ പൂക്കൾ ഉണ്ടാകുന്ന ഇതിന്റെ പൂക്കൾക്ക് മഞ്ഞ നിറമായിരിക്കും. മൂന്ന് വരിപ്പുകൾ ഉള്ള കായ്കളിൽ അണ്ഡാകൃതിയിലുള്ള മൂന്ന് വിത്തുകൾ കാണാപ്പെടുന്നു.

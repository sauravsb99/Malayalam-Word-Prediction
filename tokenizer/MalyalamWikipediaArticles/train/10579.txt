നദിൻ ഇ. വെലാസ്ക്വെസ് ഒരു അമേരിക്കൻ അഭിനേത്രിയും മോഡലുമാണ്. മൈ നെയിം ഈസ് ഏൾ എന്ന പരമ്പരയിലെ കാതലീന അരുക്ക, ദ ലീഗ് എന്ന പരമ്പരയിലെ സോഫിയ റക്സിൻ എന്ന കഥാപാത്രങ്ങളിലൂടെയാണ് അവർ പ്രേക്ഷകരുടെയിടയിൽ അറിയപ്പെടുന്നത്. വാർ ആൻറ് ഫ്ലൈറ്റ് പോലെയുള്ള സിനിമകളിൽ അഭിനയിക്കുകയും ടെലിവിഷൻ പരമ്പരയായ മേജർ ക്രൈംസിൻറെ 2,3, 6 സീസണുകളിൽ വേഷം അവതരിപ്പിക്കുകയും ചെയ്തിരുന്നു.
ഇല്ലിനോയിയിലെ ചിക്കാഗോയിലാണ് നദിൻ വെലാസ്ക്വെസ് ജനിച്ചത്. അവർ പ്യൂർട്ടോ റിക്കൻ വംശജയാണ്.നോത്രെ ഡാം ഗേൾസ് ഹൈസ്കൂളിൽ നിന്ന് ബിരുദപഠനത്തിനു ശേഷം 2001-ൽ ചിക്കാഗോയിലെ കൊളംബിയ കോളേജിൽനിന്ന് മാർക്കറ്റിംഗിൽ ബാച്ചിലർ ഓഫ് ആർട്സിൽ ബിരുദം കരസ്ഥമാക്കി.
വെലാസ്ക്വെസ് 2005 ൽ ഫിലാഡൽഫിയയിൽവച്ച് ടാലൻറ് ഏജൻറായ മാർക്ക് പ്രോവിസ്സിയെറോയെ വിവാഹം ചെയ്തു. 2011-ൽ അവർ വിവാഹമോചിതരായി.

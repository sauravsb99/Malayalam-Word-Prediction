മണ്ണുകൊണ്ടുണ്ടാക്കിയ ഭരണിയുടെ ആകൃതിയിലുള്ള ചൂള ആണ്  പഞ്ചാബി തന്ദൂർ . പഞ്ചാബി ഭക്ഷണങ്ങളുണ്ടാക്കാനായാണ് ഇത് പ്രധാനമായും ഉപയോഗിക്കുന്നത്. മിക്കവാറും എല്ലാ പഞ്ചാബി വീട്ടുമുറ്റങ്ങളിലും തന്ദൂർ ഉണ്ടായിരിക്കും. ഇവ പ്രധാനമായും റൊട്ടിയും നാനും ഉണ്ടാക്കാനായി ഉപയോഗിക്കുന്നു. പഞ്ചാബി ഗ്രാമങ്ങളിൽ സാമൂഹിക തന്ദൂർ ഉണ്ടായിരിക്കും. 
തന്ദൂരി ചിക്കൻ ഉണ്ടാക്കാനും തന്ദൂർ ഉപയോഗിക്കുന്നു.
കളിമണ്ണുകൊണ്ട് ഭരണിയുടെ ആകൃതിയിലാണ് പഞ്ചാബി തന്ദൂർ നിർമ്മിക്കുന്നത്. പച്ച മണ്ണ് കൊണ്ട് ഇവ നിർമ്മിച്ച ശേഷം മരമോ കരിയോ ഇവക്കു ചുറ്റും കൂട്ടിയിട്ട് തീകൊടുത്ത് ചുട്ടെടുക്കുന്നു 480 ഡിഗ്രി ചൂടിലാണ് ഇവ ചുട്ടെടുക്കുന്നത്. തറയിലല്ലാതെയും ഇവ നിർമ്മിക്കാറുണ്ട്.  
സിന്ധു നദീതട താഴ്വരയിൽ നിന്നും പഞ്ചാബി തന്ദൂറിന് സമാനമായ ഭരണികൾ കണ്ടെടുത്തിട്ടുണ്ട്.  പഞ്ചാബ് പ്രവിശ്യയിൽ മുഴുവൻ പഞ്ചാബ് ശൈലിയിലുള്ള ഭക്ഷണങ്ങൾ ഉണ്ടാക്കാനാണ് പഞ്ചാബി തന്ദൂർ ഉപയോഗിക്കുന്നത്. 

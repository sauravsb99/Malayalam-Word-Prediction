ഷിരി ഫ്രെഡ ആപ്പിൾബി ഒരു അമേരിക്കൻ നടിയും സംവിധായികയുമാണ്. WB/UPN ന്റെ റോസ്‍വെൽ എന്ന സയൻസ് ഫിക്ഷൻ പരമ്പരയിലെ ലിസ് പാർക്കർ എന്ന നായികാ കഥാപാത്രം, ലൈഫ്ടൈം/ഹുലു ഡ്രാമാ പരമ്പരയായ അൺറീയലിലെ റേച്ചൽ ഗോൾഡ്ബെർഗ് എന്നീ കഥാപാത്രങ്ങളിലൂടെയാണ് അവർ കൂടുതൽ പ്രശസ്തയായത്. എ ടൈം ഫോർ ഡാൻസിംഗ്, സ്വിംഫാൻ, ഹവോക്ക്, ചാർളി വിൽസൺസ് വാർ, ദ ഡെവിൾസ് കാൻഡി എന്നിവയാണ് അവർ അഭിനയിച്ച പ്രധാന ചലച്ചിത്രങ്ങൾ.
ഷിരി ആപ്പിൾബി കാലിഫോർണിയിയലെ ലോസ് ആഞ്ജലസിൽ ഒരു യഹൂദ സ്കൂൾ അധ്യാപികയായിരുന്ന ദിന ആപ്പിൾബി ടെലികമ്യൂണിക്കേഷൻ എക്സിക്യൂട്ടീവ് ജെറി ആപ്പിൾബി എന്നിവരുടെ മകളായി ജനിച്ചു. അവരുടെ മാതാവ് ഇസ്രയേലി, സെഫാർഡിക് മൊറോക്കൻ-ജൂത പശ്ചാത്തലത്തിലുള്ളയാളും പിതാവ് അശ്കനാസി ജൂത വിഭാഗത്തിൽ നിന്നുള്ളയാളുമായിരുന്നു. ആപ്പിൾബിയുടെ മാതാവ് ഇസ്രയേലിലെ നടി ആയിരുന്നു. അവരും ഇളയ സഹോദരൻ ഇവാനും ലോസാഞ്ചലസ് കൗണ്ടിയിലെ കലാബസസിലാണ് വളർന്നത്. അവർ വളർന്നുവന്ന വീട്ടിൽ കോഷർ ആചരിച്ചിരുന്നു.
1997-ൽ കലാബാസസ് ഹൈസ്കൂളിൽ നിന്ന് ആപ്പിൾബി ബിരുദം നേടി. 1998 മുതൽ 1999 വരെ തെക്കൻ കാലിഫോർണിയ സർവകലാശാലയിൽ ഇംഗ്ലീഷ് ഐഛികമായി പഠനം നടത്തി. രണ്ടു വർഷത്തിനു ശേഷം റോസ്‍വെൽ എന്ന ചിത്രത്തിലെ നായികാ കഥാപാത്രം അവരെ തേടിയെത്തി. എന്നാൽ അഭിനയജീവിതം തുടർന്നുപോകവേ 2010 ൽ ലൈഫ് അൺഎക്സ്പെക്റ്റഡ് എന്ന പരമ്പരയുടെ ഷൂട്ടിംഗ് സമയത്ത് ആപ്പിബി ഫീനിക്സ് സർവകലാശാലയിലെ മനശാസ്ത്രപഠനത്തിനായി പ്രയത്നിച്ചുതുടങ്ങിയിരുന്നു. തുടക്കം മുതൽ അവസാനം വരെ ഈ പഠനത്തിനു പതിനാലുമാസമെടുക്കുകയും ഒരു വലിയസമയം ചെലവഴിച്ച് അവർ 2012 ൽ ബിരുദം പൂർത്തിയാക്കുകയും ചെയ്തു.
& director 

ഇന്ത്യൻ ചലച്ചിത്രസംവിധായകനും, നടനും, തിരക്കഥാകൃത്തും, നിർമ്മാതാവുമായിരുന്നു ജഗ്‌മോഹൻ മുന്ദ്ര. ജഗ് മുന്ദ്ര എന്ന പേരിലും അറിയപ്പെടുന്നു.
1948-ൽ നാഗ്പൂരിൽ ജനനം. മുംബൈ ഐ.ഐ.ടിയി പഠനത്തിനു ശേഷം ഇലക്‌ട്രിക്കൽ എൻജിനീയറിംഗ്‌ ഉപരിപഠനത്തിനായി അമേരിക്കയിലേക്ക് പോയി. ആദ്യ സെമസ്റ്ററിനു ശേഷം മാർക്കറ്റിങ്ങ് വിഭാഗത്തിലേക്ക് മാറി. 1982-ൽ ആദ്യ ചിത്രം സുരാഗ് പുറത്തിറങ്ങി. ബലാത്‌സംഗത്തിന് ഇരയായ സ്തീയുടെ കഥ പറയുന്ന ബാവൻഡാർ 2000-ൽ പുറത്തിറങ്ങി. 2006 പുറത്തിറങ്ങിയ പ്രൊവൊക്ക്ഡ്, 2007-ൽ പുറത്തുവന്ന ഷൂട്ട് അറ്റ് സൈറ്റ് എന്നിവയും ശ്രദ്ധേയ ചിത്രങ്ങളാണ്. മുപ്പതോളം ചിത്രങ്ങൽ സംവിധാനം ചെയ്തിട്ടുണ്ട്.
2011 സെപ്റ്റംബർ 4 ന് മുംബൈയിൽ വച്ച് ഹൃദയാഘാതത്തെത്തുടർന്ന് അന്തരിച്ചു.

ഇന്തോനേഷ്യയിലെ ബാലിയിലെ ബദുങ്ങിലെ ഉംഗാസനിലുള്ള ഒരു സാംസ്കാരിക പാർക്കാണ് ഗരുഡ വിഷ്ണു വാഹന സാംസ്കാരിക പാർക്ക്  അല്ലെങ്കിൽ GWK. ഗുറാ അന്താരാഷ്ട്രവിമാനത്താവളത്തിൽ നിന്നും 10-15 മിനിട് യാത്രാദൂരത്തിൽ ആണ് ഇത് സ്ഥിതിചെയ്യുന്നത്. ഹിന്ദു ദേവനായ വിഷ്ണുവിനും വിഷ്ണുവിന്റെ വാഹനമായ ഗരുഡനുമായി ഇത് സമർപ്പിച്ചിരിക്കുന്നു. ബാലിയുടെ മുഖമുദ്രയായി മാറത്തക്കരീതിയിൽ ഗരുഡന്റെ മുകളിൽ വിഷ്ണു ഇരിക്കുന്ന രീതിയിൽ പണിതുകൊണ്ടിരിക്കുന്ന വിഷ്ണുവിന്റെ പ്രതിമയ്ക്ക് 120 മീറ്ററോളമാണ് പൊക്കമുണ്ടാവുക. 

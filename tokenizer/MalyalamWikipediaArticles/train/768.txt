ഇന്ത്യയിലെ 2011 ലെ കാനേഷുമാരി പ്രകാരം പഞ്ചാബിൽ ജനസംഖ്യ ഏതാണ്ട് 27.7 ദശലക്ഷം ആണ്. പഞ്ചാബിൽ ഏറ്റവും കൂടുതലുള്ളത് സിക്ക് മത വിശ്വാസികളാണ്. ആകെ ഉള്ള ജനസംഖ്യയുടെ 58% സിക്കുകാരും 38% ഹിന്ദുമത വിശ്വാസികളും ശേഷിക്കുന്നവ ഇസ്ലാം, ക്രിസ്ത്യൻ, ബുദ്ധ, ജൈന എന്നിങ്ങനെ പോകുന്നു. സിക്കുകാരുടെ ആരാധനാലയങ്ങളിൽ ഏറ്റവും വിശുദ്ധമായത് എന്നറിയപ്പെടുന്ന ഹർമന്ദിർ സാഹിബ് സ്ഥിതി ചെയ്യുന്നത് വിശുദ്ധ പട്ടണമായ അമൃത്സറിലാണ്. സുവർണ്ണക്ഷേത്ര സമുച്ചയത്തിനു സമീപം സ്ഥിതി ചെയ്യുന്ന അകൽ തക്ത് സിക്കുകാരുടെ ഐഹികമായ ഇരിപ്പിടങ്ങളിൽ ഒന്നാണ്. അഞ്ച് ഐഹിക ഇരിപ്പിടങ്ങളിൽ മൂന്നെണ്ണവും പഞ്ചാബിലാണ്. സിക്ക് കലണ്ടറിലുള്ള അവധി ദിവസങ്ങളിൽ സിക്കുകാർ ഓരോ പട്ടണങ്ങളിലും ഗ്രാമങ്ങളിലും ഒത്തു കൂടുകയും അണിയണിയായി നടക്കാറുമുണ്ട്. വിവിധ തരത്തിലും വലിപ്പത്തിലും ഉള്ളതായ സിക്ക് ഗുരുദ്വാര  പഞ്ചാബിലെ ഓരോ ഗ്രാമങ്ങളിലും പട്ടണങ്ങളിലും കാണും.
ഗുരുമുഖി ലിപിയിലുള്ളതാണ് പഞ്ചാബിലെ ഔദ്യോഗിക ഭാഷ. മലർകൊട്ല ടൗണിൽ ഇസ്ലാം ആധിപത്യം കുറച്ച് കൂടുതലാണ്. അന്യസംസ്ഥാന തൊഴിലാളികളുടെ സാന്നിദ്ധ്യം മൂലം പഞ്ചാബിലെ ഇസ്ലാം ജനസംഖ്യ 1.93% കൂടിയിട്ടുണ്ട്.

റഹ്മാൻ പ്രധാനവേഷത്തിലെത്തി 2016ൽ പുറത്തിറങ്ങിയ ഒരു അന്വേഷണാത്മക തമിഴ് ചലച്ചിത്രമാണ് ധ്രുവങ്ങൾ പതിനാറ് . നവാഗതനായ കാർത്തിക് നരേൻ സംവിധാനം ചെയ്തിരിക്കുന്ന ഈ ചിത്രത്തിൽ ദീപക് എന്ന പോലീസ് ഉദ്യോഗസ്ഥനെയാണ് റഹ്മാൻ അവതരിപ്പിച്ചിരിക്കുനത്. റഹ്മാനെക്കൂടാതെ താരതമ്യേന പുതിയ താരനിരയാണ് ഈ ചിത്രത്തിൽ അണിനിരന്നത്. 2016 ഡിസംബർ 29 ന് പ്രദർശനത്തിനെത്തിയ ധ്രുവങ്ങൾ പതിനാറ് അവതരണത്തിലെ വ്യത്യസ്തത മൂലം മികച്ച പ്രേക്ഷകപ്രീതിയും നിരൂപകപ്രശംസയും നേടി.

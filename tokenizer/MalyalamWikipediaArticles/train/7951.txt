രണ്ടുതറ. ഇന്നത്തെ കണ്ണൂർ താലൂക്കിന്റെ ചിലഭാഗങ്ങൾ ചേർന്നതാണ് പോയനാട് എന്നുകൂടി പേരുള്ള ഈ നാട്ടുരാജ്യം. എടക്കാട്‌, അഞ്ചരക്കണ്ടി, മാവിലായി മുതലായ സ്ഥലങ്ങൾ ഇതിൽ ഉൾപ്പെട്ടിരുന്നു. 
കോലത്തുനാടിന്റെ ഭാഗമായിരുന്ന രണ്ടുതറ ആദ്യം ഭരിച്ചിരുന്നത് അച്ഛന്മാർ എന്ന നാലു നമ്പ്യാർ തറവാട്ടുകാരാ‍യിരുന്നു. 1741-ൽ രണ്ടുതറ അച്ചന്മാർ ഇംഗ്ലീഷ് ഈസ്റ്റിന്ത്യാകമ്പനിയുടെ പ്രത്യേക സംരക്ഷണയിലായിരുന്നു. ചിറക്കൽ രാജാവിന്റെ നായർ പട മൈസൂർ സൈന്യത്തിന്റെ കുടകിലേക്കുള്ള യാത്രയിൽ അനുഗമിക്കുന്ന കാലം വരേയും രണ്ടത്തറ ഇംഗ്ലീഷ് ഈസ്റ്റിന്ത്യാകമ്പനിയുടെ കൈവശമായിരുന്നു. ഈ സമയം രാജാവും അച്ഛന്മാരും ചേർന്ന് രണ്ടത്തറ പിടിച്ചടക്കി. ഇതിൽ ഈസ്റ്റ് ഇന്ത്യാ കമ്പനി പ്രധിഷേധിക്കുകയും ടിപ്പു സുൽത്താന് പരാതി നൽകുകയും ച്യ്തു. തന്റെ നിർദ്ദേശത്താലാണ് ആ സ്ഥലം അവർ കയ്യടക്കിയതെന്ന് സുൽത്താൻ കമ്പനിയെ അറിയിക്കുകയും ചെയ്തു. കുരുമുളകും ഏലവും ചന്ദനവും ഇംഗ്ലീഷുകാർക്ക് വിൽക്കുന്നത് തടയാനുള്ള സുൽത്താനെ ഒരു തന്ത്രമായിരുന്നു ഇത്. 
കേരളചരിത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു പൂർത്തിയാക്കാൻ സഹായിക്കുക.


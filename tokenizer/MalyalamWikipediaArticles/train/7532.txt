2016-ൽ ഹ്രസ്വചലച്ചിത്ര മേഖലയിൽ ഏർപ്പെടുത്തിയ ഒരു രാജ്യാന്തര പുരസ്കാരമാണ് ഈസ്റ്റേൺ ചെമ്മീൻ രാജ്യാന്തര ഹ്രസ്വചിത്ര അവാർഡ് . ഗ്ലോബൽ കെ മാഗസിന്റെ പ്രസാധകരായ ഗ്ലോബൽ ഇനിഷ്യേറ്റീവ്‌ ഫോർ എക്‌സലൻസ്‌ ആണ്‌ ഇതിന്റെ സംഘാടകർ. ചെമ്മീൻ സിനിമയുടെ സുവർണജൂബിലി ആഘോഷവേളയിൽ അതിന്റെ സ്‌മരണാർഥംകൂടിയാണ്‌ പുരസ്‌കാരത്തിന്‌ ചെമ്മീൻ എന്നു പേര്‌ നൽകിയിരിക്കുന്നത്‌. ഈ പുരസ്കാരത്തിനു ഫിലിം ആൻഡ് ടെലിവിഷൻ ഇൻസ്റ്റിറ്റ്യൂട്ട് ഓഫ് ഇന്ത്യയുടെ അംഗീകാരം ലഭിച്ചിട്ടുണ്ട്.
മികച്ച ഹ്രസ്വചലച്ചിത്രത്തിന്‌ ഒരു ലക്ഷം രൂപയാണ്‌ സമ്മാനം. സിനിമയുടെ വിവിധ മേഖലകളിൽ കഴിവുതെളിയിച്ച ഒരുസംഘം വിദഗ്‌ദ്ധരാണ്‌ പുരസ്‌കാരങ്ങൾ നിർണയിക്കുക. നടൻ/നടി, സംവിധായകൻ, ചിത്രസംയോജകൻ, തിരക്കഥ, ജനപ്രിയ ചിത്രം എന്നീ വിഭാഗങ്ങളിലും പുരസ്‌കാരങ്ങളുണ്ട്‌. സംവിധായകന് 15000 രൂപ, നല്ല നടൻ/നടി 10000രൂപ, നല്ല തിരക്കഥ 10000, ക്യാമറ 10000, എഡിറ്റർ: 10000, ജനകീയ സിനിമ: 15000 എന്നിങ്ങനെയാണ് അവാർഡ് തുക. സോഷ്യൽ മീഡിയയിൽ പ്രേക്ഷകരുടെ വോട്ടെടുപ്പിലൂടെയാണ് ജനപ്രിയ ചിത്രം തെരഞ്ഞെടുക്കുക. വിജയിക്കുന്ന സംവിധായകന്‌ ജൂറി അംഗങ്ങളിലൊരാളുടെ അടുത്ത ചിത്രത്തിൽ സഹായി ആകാൻ അവസരവും ലഭിക്കും. 

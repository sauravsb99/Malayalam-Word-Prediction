മലയാളിയായ ഇന്ത്യൻ ദീർഘദൂര ഓട്ടക്കാരിയാണ് ഒ. പി. ജയ്ഷ. 1998ൽ കേരളോത്സവത്തിൽ പങ്കെടുത്തതായിരുന്നു ജയ്ഷയുടെ അരങ്ങേറ്റം. 2006 കോമൺ വെൽത്ത് ഗെയിംസിൽ ഇന്ത്യയെ പ്രതിനിധീകരിച്ചു. ദോഹ ഏഷ്യാഡിൽ വെങ്കലം നേടി. ഏഷ്യൻ ഗെയിംസിൽ 2006ൽ 5000 മീറ്ററിലും 2014ൽ 1500 മീറ്ററിലും വെങ്കല മെഡൽ നേടി. 2015 ബീജിംഗിൽ നടന്ന വേൾഡ് ചാമ്പ്യൻഷിപ്പിൽ മാരത്തണിൽ കുറിച്ച 2 മണിക്കൂർ 34 മിനിറ്റ് 43 സെക്കന്റാണ് മികച്ച സമയം. ദേശീയ റെക്കോർഡ് കുറിച്ച ഈ പ്രകടനത്തോടെ 2016ൽ നടന്ന റിയോ ഒളിമ്പിക്‌സിൽ മാരത്തൺ മൽസരത്തിൽ ഇന്ത്യയെ പ്രതിനിധീകരിക്കാൻ യോഗ്യത നേടി.
വയനാട്ടിലെ തൃശിലേരിയിൽ 1983 മെയ് 23ന് ജനിച്ചു. 1,500, 5,000 മീറ്റർ ഓട്ടങ്ങൾ, 3,000 മീറ്റർ സ്റ്റീപ്പിൾ ചേസ് എന്നിവയിലായിരുന്നു സ്ഥിരമായി മൽസരിച്ചിരുന്നത്. പിന്നീട് മാരത്തണിൽ സജീവമായി

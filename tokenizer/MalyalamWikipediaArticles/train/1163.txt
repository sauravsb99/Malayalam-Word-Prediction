ഒരു സാധാരണയിനം ചിമ്പാൻസിയാണ് ബബിൾസ് . അമേരിക്കൻ സംഗീതജ്ഞൻ മൈക്കൽ ജാക്സന്റെ വളർത്തുമൃഗമായിരുന്നതു വഴി വളരെ പ്രശസ്തനായിരുന്നു.ടെക്സസിലെ ഒരു ഗവേഷണ കേന്ദ്രത്തിൽ നിന്നും 1980 ന്റ ആദ്യ പകുതിയിലാണ് ഇതിനെ വാങ്ങിയത്. ജാക്സന്റെ ലൈബീരിയൻ ഗേൾ എന്ന ഗാനത്തിന്റെ സംഗീത വീഡിയോയിൽ പ്രത്യക്ഷപ്പെട്ടിട്ടുള്ള ബബിൾസ് ജാക്സന്റെ യാത്രകളിൽ പലപ്പോഴും അനുഗമിച്ചിരുന്നു.ജാക്സന്റെ 1988ലെ സംഗീത പര്യടനമായ ബാഡ് വേൾഡ് ടൂറിന്റ ഭാഗമായി ജാക്സന്റെ കൂടെ ജപ്പാനിൽ എത്തിയ ബബിൾസ് അവിടെ ഒസാക്ക മേയറുടെ ചായ സൽക്കാരത്തിൽ പങ്കെടുക്കുകയും ചെയ്തിട്ടുണ്ട്.
ബബിൾസ് 1988 വരെ ജാക്സന്റെ കുടുംബ വീട്ടിലായിരുന്നു താമസം പിന്നീട പുതുതായി വാങ്ങിയ നെവർലാന്റ് റാഞ്ചിലേക്ക് ജാക്സന്റെ കൂടെ താമസം മാറി . അവിടെ ജാക്സന്റെ മുറിയിലെ ഒരു തൊട്ടിലിൽ ഉറങ്ങിയ ബബിൾസ് ഡയപ്പർ ധരിക്കുകയും ജാക്സന്റെ കൂടെ ഭക്ഷണം കഴിക്കുകയും ചെയ്തു പോന്നു. കൂടാതെ ജാക്സന്റ ശൗചാലയമാണ് ബബിൾസും ഉപയോഗിച്ചിരുന്നത് .

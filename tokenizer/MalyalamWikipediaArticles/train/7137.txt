മഹാരാഷ്ട്രയിൽ നിന്നുള്ള ഒരു കോൺഗ്രസ്സ് നേതാവും, സ്വാതന്ത്ര്യസമരസേനാനിയും സാഹിത്യഗവേഷകനുമായിരുന്നു ശങ്കർ ശ്രീകൃഷ്ണ ദേവ് അഥവാ ശങ്കർറാവു ദേവ്. നാനാസാഹെബ് ദേവ് അന്ന പേരിലും അറിയപ്പെട്ടു. 1949 ലെ ഇന്ത്യൻ ഭരണഘടനാ സമിതിയിൽ അദ്ദേഹം അംഗമായിരുന്നു. ഇന്ത്യൻ ഭരണഘടനയുടെ രൂപകൽപനയിലും അധികാര കൈമാറ്റ ചർച്ചയിലും അദ്ദേഹം പ്രധാന പങ്കു വഹിച്ചു. മഹാരാഷ്ട്രാ പ്രദേശ് കോൺഗ്രസ് കമ്മിറ്റിയുടെ ആദ്യ സെക്രട്ടറിയും, 1946-50 കാലഘട്ടത്തിലെ കോൺഗ്രസ്സ് ജനറൽ സെക്രട്ടറിയുമായിരുന്നു അദ്ദേഹം.
സത്താറ ജില്ലയിലെ വായി താലൂക്കിലായിരുന്നു ശങ്കർരാവുവിന്റെ ജനനം. അദ്ദേഹത്തിന്റെ മുത്തച്ഛൻ അവിടെ ഒരു കർഷകനായിരുന്നു. പിതാവ് പൂനെയിൽ ബിസിനസ് ചെയ്തു. അമ്മ ഗംഗുബായി. 

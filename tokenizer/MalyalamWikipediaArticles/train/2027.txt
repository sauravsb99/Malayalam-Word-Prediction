വില്യം ഷെയ്ക്സ്പിയറിന്റെ മക്ബത്തിനെ ആസ്പദമാക്കി കാളിദാസ കലാകേന്ദ്രം അവതരിപ്പിച്ച മലയാള നാടകമാണ് മക്ബത്ത് . പ്രദീപ് കാവുന്തറയാണ് സമിതിയുടെ അൻപത്തിമൂന്നാമതു നാടകമായി അവതരിപ്പിക്കുന്ന മക്ബത്ത് രചിച്ചിരിക്കുന്നത്. ഇ.എ. രാജേന്ദ്രൻ നാടകം സംവിധാനം ചെയ്തിരിക്കുന്നു. 2013 ഓഗസ്റ്റ് 19-നാണ് നാടകം അവതരണം ആരംഭിച്ചത്. ത്രിമാനസംവിധാനത്തിലാണ് മക്ബത്ത് ഒരുക്കിയിരിക്കുന്നത്. 
ഒ.എൻ.വി. രചിച്ച് സെബി നായരമ്പലം ഈണം നൽകിയ രണ്ട് ഗാനങ്ങളാണ് നാടകത്തിലുള്ളത്.
നാടകത്തിലെ 19 കഥാപാത്രങ്ങളെ 17 പേരാണ് അവതരിപ്പിക്കുന്നത്.
കൊല്ലം സോപാനം തീയറ്ററിൽ 2013 ഓഗസ്റ്റ് 19-നാണ് ആദ്യ അവതരണം അരങ്ങേറിയത്. മന്ത്രി എം.കെ. മുനീർ, സംവിധായകൻ കമൽ എന്നിവർ സന്നിഹിതരായിരുന്നു.

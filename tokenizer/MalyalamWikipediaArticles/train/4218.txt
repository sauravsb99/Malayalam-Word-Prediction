അമേരിക്കൻ മാധ്യമമായ എൻ.ബി.സിയിൽ 1994 സെപ്റ്റംബർ 19 മുതൽ 2009 ഏപ്രിൽ 2 വരെ പ്രക്ഷേപണം ചെയ്ത  വൈദ്യശാസ്ത്ര ടെലിവിഷൻ പരമ്പരയാണ് ഇ.ആർ. നോവലിസ്റ്റും ഡോക്ടറുമായ മൈക്കൽ ക്രൈറ്റൺ ആണ് ഈ പരമ്പരയുടെ മുഖ്യശിൽപ്പി. ചിക്കാഗോയിലെ ഒരു സാങ്കല്പിക ആശുപത്രിയിലെ അടിയന്തരചികിത്സാ ശുശ്രൂഷാ മുറിയിൽ ചികിത്സകർ, ജീവനക്കാർ എന്നിവർ അഭിമുഖീകരിക്കേണ്ടി വരുന്ന വിവിധ പ്രശ്നങ്ങളാണ് പ്രമേയം. അമേരിക്കൻ ടെലിവിഷൻ ചരിത്രത്തിലെ ഏറ്റവും ദൈർഘ്യമേറിയ ഒരു പ്രധാന പരിപാടിയായിരുന്നു ഇത്. പീബോഡി അവാർഡ് ഉൾപ്പെടെ 116 പുരസ്കാരങ്ങൾ കരസ്ഥമാക്കിയ ഇ.ആർ, ഒരു പരമ്പരയിലെ മികച്ച പ്രകടനത്തിന് നാല് സ്ക്രീൻ ആക്ടേഴ്സ് ഗിൽഡ് അവാർഡുകളുംകരസ്ഥമാക്കി 22 എമ്മി പുരസ്ക്കാരവും ലഭിച്ചിട്ടുണ്ട്.
മൈക്കൽ ക്രൈറ്റൺ ഒരു മെഡിക്കൽ വിദ്യാർത്ഥിയായിരുന്ന കാലത്ത് നേരിടേണ്ടിവന്ന സ്വന്തം അനുഭവങ്ങളെ അടിസ്ഥാനമാക്കി എഴുതിയ തിരക്കഥയാണ് ഈ പരമ്പരയ്ക്കുവേണ്ടി വികസിപ്പിച്ചെടുത്തത്.


മണിപ്പൂർ സംസ്ഥാനത്തിന്റെ തലസ്ഥാനമാണ്‌ ഇംഫാൽ ഹിന്ദി:इंफाल ). നഗരത്തിൽ ഒരു പഴയ കൊട്ടാരത്തിന്റെ അവശിഷ്ടങ്ങളും പോളോ കളിക്കളവും സ്ഥിതിചെയ്യുന്നു. ലോകത്തിലെ ഏറ്റവും പുരാതനമായ പോളോ കളിക്കളമാണിതെന്നു കരുതപ്പെടുന്നു. ഇതിനടുത്തായാണ്‌ മണിപ്പൂർ സ്റ്റേറ്റ്‌ മ്യൂസിയം നിലകൊള്ളുന്നത്‌. 
1944-ൽ രണ്ടാം ലോകമാഹായുദ്ധകാലത്ത്‌ ഇവിടെയും കൊഹിമയിലും നടന്ന യുദ്ധങ്ങളിലാണ്‌ ജാപ്പനീസ്‌ സൈന്യം ആദ്യമായി പരാജയപ്പെട്ടത്‌. 
ഇന്ത്യയുടെ കിഴക്കേയറ്റത്ത്‌ സ്ഥിതിചെയ്യുന്ന പ്രദേശങ്ങളിലൊന്നായ ഇംഫാൽ ഉത്തര അക്ഷാംശം 24.82 രേഖാംശം 93.95 സമുദ്രനിരപ്പിൽനിന്നും 786 മീറ്റർ ഉയരത്തിലായാണ്‌ സ്ഥിതിചെയ്യുന്നത്‌. നഗരത്തിനു സമീപമുള്ള കുന്നിൻപ്രദേശങ്ങളിൽനിന്നും ഉത്ഭവിക്കുന്ന ചെറിയ നദികളായ ഇംഫാൽ നദി, ഇരിൽ നദി, സെക്മൈ നദി, തൗബൽ നദി, ഖുൻഗ നദി ഇന്നിവ ഇംഫാൽ താഴ്‌ വരയിലൂടെ ഒഴുകുന്നു.
മണിപ്പൂരിന്റെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

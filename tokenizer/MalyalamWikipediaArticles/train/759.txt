കേരളത്തിലെ പ്രമുഖ ഇസ്ലാമിക പണ്ഡിതനും കെ.എൻ.എം ജനറൽ സെക്രട്ടറിയുമായിരുന്നു എ.പി. അബ്ദുൾ ഖാദർ മൗലവി. മുജാഹിദ് പ്രസ്ഥാനത്തിലെ പിളർപ്പിന് ശേഷം ഒരു വിഭാഗം ഇദ്ദേഹത്തിന്റെ നാമത്തിലും വിളിക്കപ്പെട്ടുവന്നു .
1931 ഏപ്രിൽ 19ന് പൊന്നാനി താലുക്കിലെ ചങ്ങരംകുളം കാഞ്ഞിയൂർ അടത്തിൽ പറമ്പിൽ സൈനുദ്ദീൻ മുസ്ലിയാരുടെയും കിളിയൻ കുന്നത്ത് ഫാത്തിമയുെടയും മകനായിട്ടാണ് ജനനം. 2014 മെയ് 03-ന് ശ്വാസകോശ സംബന്ധമായ അസുഖത്തെ തുടർന്ന് അന്തരിച്ചു. മലപ്പുറം, കോഴിക്കോട് ജില്ലകളിലെ വിവിധ പള്ളി ദർസുകളിൽ മതപഠനം നടത്തി. ഫാറൂഖ് അറബി കോളേജിൽനിന്ന് അഫ്‌സൽ ഉലമാ പഠനം പൂർത്തിയാക്കിയ മൗലവി ഇസ്ലാഹി പരിഷ്‌കരണ പ്രവർത്തനങ്ങളുമായി കേരളത്തിനകത്തും പുറത്തും സഞ്ചരിച്ച് പ്രബോധന പ്രവർത്തനങ്ങളിലേർപ്പെട്ടിരുന്നു. അറബി, ഉർദു, തമിഴ് ഭാഷകൾ നന്നായി വശമുണ്ടായിരുന്നു.
എടവണ്ണ ഒതായിയിലെ കെ.സി. അലീമയാണ് ഭാര്യ. മക്കൾ: ആരിഫ്‌സൈൻ, ജൗഹർ സാദത്ത്, ബുഷ്‌റ, സഹൂദ, ലൈല. 
മരുമകൻ : എം.എം. അക്‌ബർ

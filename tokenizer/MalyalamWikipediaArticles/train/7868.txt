ഒരു ബൾഗേറിയൻ രാഷ്ട്രീയപ്രവർത്തകയും യുനെസ്കോയുടെ മുൻ ഡയറക്ടർ ജനറലുമാണ് ഐറിന ജോർജിയേവ ബൊക്കോവ .ഫ്രാൻസിലേയും മൊണാക്കോയിലേയും ബൾഗേറിയയുടെ നയതന്ത്രപ്രതിനിധിയായി സേവനമനുഷ്ഠിച്ച ബൊക്കോവ യുനെസ്കോയിലേക്കുള്ള ബൾഗേറിയയുടെ സ്ഥിരം പ്രതിനിധി കൂടിയായിരുന്നു .കൂടാതെ ഓർഗനൈസേഷൻ ഇൻറർനാഷനൽ ഡി ല ഫ്രാങ്കോഫോണിയുടെ പ്രസിഡന്റുമായി ബൾഗേറിയൻ പ്രസിഡന്റിന്റെ വ്യക്തിപരമായ പ്രതിനിധി കൂടിയായിരുന്നു ബോക്കോവ
2009 നവംബർ 15-ന് യുനസ്കോയുടെ പത്താമത് ഡയറക്ടർ-ജനറലായി സ്ഥാനമേറ്റു. ഈ സ്ഥാപനത്തിനു നേതൃത്വം നൽകുന്ന ആദ്യത്തെ വനിതയും തെക്കൻ കിഴക്കൻ യൂറോപ്പിൽ നിന്നുള്ള ആദ്യവ്യക്തിയും ബൊക്കോവയാണ് ലിംഗ സമത്വം, മെച്ചപ്പെട്ട വിദ്യാഭ്യാസം, ഭീകരതയ്ക്കുള്ള ധനസഹായം തടയൽ, ബൌദ്ധിക വസ്തുക്കളുടെ സംരക്ഷണം എന്നിവ ബൊക്കോവ ശ്രദ്ധകേന്ദ്രീകരിച്ച വിഷയങ്ങൾ ആണ്.


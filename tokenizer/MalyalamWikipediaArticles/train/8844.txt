കേരള ഐ.ടി. മിഷന്റെ കീഴിൽ എറണാകുളത്തെ കലൂർ പ്രവർത്തിക്കുന്ന ഐ.ടി. പാർക്കാണ് ഐ.ടി.ഇ.എസ്. ഹാബിറ്റാറ്റ്. ചെറുകിട ഐ.ടി. സംരംഭകരെ പ്രോത്സാഹിപ്പിക്കുക എന്നതാണ് കലൂർ ജവഹർലാൽ നെഹറു ഇന്റർ നാഷണൽ സ്റ്റേഡിയത്തിന് താഴെ പ്രവർത്തിക്കുന്ന ഇതിന്റെ ലക്ഷ്യം. 14, 000 ചതുരശ്ര അടിയിൽ 2002 ൽ തുടങ്ങിയ പാർക്കിൽ നാല്പതോളം ചെറുകമ്പനികൾ പ്രവർത്തിക്കുന്നു. നൂറ് മുതൽ എഴുന്നൂറ് ചതുരശ്ര അടി വിസ്തീരണമുള്ള മുറികളിലാണ് ഈ കമ്പനികൾ പ്രവർത്തിക്കുന്നത്. കൂടിയാലോചന മുറി,ഭക്ഷണശാല മുതലായ സൌകര്യങ്ങളും ഇവിടെയുണ്ട്. 2012 നവംബറിൽ പാർക്ക് മൂന്നു് നിലകളിലേക്ക് വിപുലീകരിച്ചു.

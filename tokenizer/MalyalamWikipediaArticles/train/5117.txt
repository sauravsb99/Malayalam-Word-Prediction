ഡയാന എലിസ അഗ്രോൺ ഒരു അമേരിക്കൻ ചലച്ചിത്ര നടിയും ഗായികയും നർത്തകിയും സംഗീതവീഡിയോ സംവിധായികയുമാണ്. 2006 ൽ ആരംഭിച്ച ടെലിവിഷൻ പരമ്പരയായ CSI: NY യിലെ  ജെസിക്ക ഗ്രാൻറ് എന്ന കഥാപാത്രത്തെയാണ് ആദ്യമായി അവതരിപ്പിച്ചത്. വെറോണിക്ക മാർസ് ഹീറോസ് എന്നി പരമ്പരകളിലും ശ്രദ്ധേയങ്ങളായ കഥാപാത്രങ്ങളെ അവതരിപ്പിച്ചു.
2009 ൽ ഡയാന അഗ്രോൺ ഫോക്സ് മ്യൂസികലിൻറെ ഹാസ്യപരമ്പരയായ ഗ്ലീ യിൽ ക്വൻ ഫാബ്രെ എന്ന കഥാപാത്രത്തെ അവതരിപ്പിച്ചു. "ദ ഹണ്ടേർസ്", "ഐ ആം നമ്പർ ഫോർ", "ദ ഫാമിലി", "സിപ്പർ", "ബെയർ" എന്നീ സിനിമകളിലെ അഭിനയവും എടുത്തു പറയേണ്ടതാണ്.

മലയാളിയായ സന്ധ്യ കുമാറും അമേരിക്കക്കാരനായ ഭരതനാട്യം നർത്തകൻ ജസ്റ്റിൻ മക്കാർത്തിയും ചേർന്ന് സംവിധാനം ചെയ്ത ഹ്രസ്വചിത്രമാണ് ഒ ഫ്രണ്ട്, ദിസ് വെയ്റ്റിങ്. 2013 ലെ ദേശീയ ചലച്ചിത്ര പുരസ്കാര നിർണയത്തിൽ നോൺഫീച്ചർ വിഭാഗത്തിൽ ഈ ചിത്രം രജതകമലം പുരസ്‌കാരം നേടി.
പതിനേഴാം നൂറ്റാണ്ടിലെ പ്രമുഖ തെലുങ്ക് കവിയും സംഗീതജ്ഞനുമായിരുന്ന ക്ഷേത്രയ്യയുടെ 'പദ'ങ്ങളെക്കുറിച്ചും അതുവഴി ദേവദാസികളുടെ ജീവിതത്തെക്കുറിച്ചും പ്രതിപാദിക്കുന്ന സിനിമയാണ് ഇംഗ്ലീഷ്, തെലുങ്ക് ഭാഷകളിലുള്ള 'ഒ ഫ്രണ്ട്, ദിസ് വെയ്റ്റിങ്'. രാജഭരണത്തിൽ 'വിശുദ്ധ'മായി കണക്കാക്കപ്പെട്ട ദേവദാസി സമ്പ്രദായം സ്വാതന്ത്ര്യാനന്തര ഭാരതത്തിൽ 'അശുദ്ധ'മായി മാറിയതിനെക്കുറിച്ചും സിനിമയിൽ പറയുന്നു. 

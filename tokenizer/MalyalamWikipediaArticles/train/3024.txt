ഇന്ത്യൻ ചലച്ചിത്രപിന്നണി ഗായികയാണ് ഹംസിക അയ്യർ. പൂനെയിൽ ജനിച്ച് മുംബെയിൽ വളർന്ന ഈ ഗായിക 1995ൽ സീ ടി.വി.യിൽ ക്ലോസപ് അന്താക്ഷരി, സ.രി.ഗ.മ എന്നീ രണ്ട് മ്യുസിക് ഷോകളിൽ പങ്കെടുത്തിട്ടുണ്ട്. മലയാളം, തമിഴ്, കന്നഡ, ഹിന്ദി, ബംഗാളി തുടങ്ങിയ വിവിധ ഭാഷകളിലായി നിരവധി ഗാനങ്ങൾ പാടിയിട്ടുണ്ട്. ജിൻഗ്ൾസ് പാടുന്ന സ്ഥിര ശബ്ദക്കാരിയാണ് ഹംസിക. 2007ലെ വിധു വിനോദ് ചോപ്രയുടെ ഏകലവ്യ: ദ റോയൽ ഗാർഡ് എന്ന ഹിന്ദി ചലച്ചിത്രത്തിൽ ചന്ദാ രേ.. എന്നു തുടങ്ങുന്ന ഗാനം ഹംസികയെ ഗായിക എന്ന നിലയിൽ തിരിച്ചറിയപ്പെട്ട ആ വർഷത്തെ ഹിറ്റ് പാട്ടുകളിലൊന്നാണ്. ദ മൂൺ സോങ് എന്നാണ് ഈ ഗാനം അറിയപ്പെടുന്നത്.

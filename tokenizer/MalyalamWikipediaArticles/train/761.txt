നവരസങ്ങളിൽ ഒന്നാണു ഭയാനകം. ഭയമാണു സ്ഥായീഭാവം. ശങ്ക, മോഹാലസ്യം, ദൈന്യം, ആവേഗം, ചപലത, ജഡത, ത്രാസം, അപസ്മാരം, മരണം എന്നിവയാണ് സഞ്ചാരിഭാവങ്ങൾ.
പുരികങ്ങൾ ഓരോന്നായും പിന്നീട് ഒന്നിച്ചും ഉയർത്തി കൃഷ്ണമണികളെ ശക്തിയോടെ പുറത്തേക്കു തളളി കൂടെക്കൂടെ ഇളക്കി ഇരുവശത്തേക്കും കഴുത്തു ചെരിച്ചുനോക്കി, മൂക്ക് അറ്റം വിടർത്തി അധരം ഉളളിലേക്കു വലിച്ചുപിടിച്ചു മുഖം ശ്യാമവർണത്തിലും പിന്നീട് രക്തമയവും ആക്കുന്നതാണ് ഭയാനകം.

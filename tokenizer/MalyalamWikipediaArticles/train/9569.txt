 ഖുറത്-ഉൽ-ഐൻ-ഹൈദർ ഒരു പ്രശസ്ത ഉർദു നോവലിസ്റ്റും ചെറുകഥാകൃത്തും പത്രപ്രവർത്തകയുമായിരുന്നു. ഐനി ആപ എന്ന പേരിലാണ് ഇവർ അറിയപ്പെട്ടിരുന്നത്. പിതാവ് സജ്ജാദ് ഹൈദർ യൽദറമും മാതാവ് നസ്‌ർ സഹ്‌റയും പ്രശസ്ത സാഹിത്യകാരായിരുന്നു. ആഗ് കാ ദരിയ ആണ് ഇവരുടെ ഏറ്റവും മികച്ച കൃതിയായി കണക്കാക്കപ്പെടുന്നത്. 1989-ൽ ആഖിർ-എ-ശബ് കെ ഹംസഫർ എന്ന നോവലിന് ജ്ഞാനപീഠ പുരസ്കാരം ലഭിച്ചു. ഭാരത സർക്കാരിന്റെ പദ്മശ്രീ, പദ്മഭൂഷൺ പുരസ്കാരങ്ങളും ലഭിച്ചിട്ടുണ്ട്. പത്ഝഡ് ‍കീ ആവാസ്, രോഷ്നീ കീ രഫ്താർ, ചായെ കേ ബാഗ് തുടങ്ങിയവ പ്രധാന കൃതികളിൽ ചിലതാണ്.
പന്ത്രണ്ടോളം നോവലുകളും നാല് ചെറുകഥാ സമാഹാരങ്ങളും ക്വുറതുലൈൻ ഹൈദറിന്റെതായിട്ടുണ്ട്.അവരുടെ കൃതികൾ ഇംഗ്ലീഷ് ഉൾപെടെ നിരവധി ഭാഷകളിലേക്ക് വിവർത്തനം ചെയ്യപ്പെട്ടിട്ടുണ്ട്.
ജീവചരിത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

ലഫായെറ്റെ പാരിഷ് അമേരിക്കൻ ഐക്യനാടുകളിലെ സംസ്ഥാനമായ ലൂയിസിയാനയിലുള്ള ഒരു പാരിഷാണ്. 2010 ലെ കനേഷുമാരി കണക്കുകൾ പ്രകാരമുള്ള ഈ പാരിഷിലെ ആകെ ജനസംഖ്യ 221,578 ആണ്. “ലഫായെറ്റെ” പട്ടണത്തിലാണ് പാരിഷ് സീറ്റിൻറെ സ്ഥാനം. 1823 ലാണ് ഈ പാരിഷ് രൂപീകരിക്കപ്പെട്ടത്. അമേരിക്കൻ റവലൂഷണറി യുദ്ധകാലത്ത് കോണ്ടിനെൻറൽ ആർമിയിലെ ഫ്രഞ്ച് ജനറലും ഒരു സാമ്പത്തിക സഹായിയുമായിരുന്ന “മാർക്വിസ് ഡെ ലഫായെറ്റെയുടെ” ബഹുമാനാർത്ഥമാണ് പാരിഷിന് ഈ പേരു നൽകപ്പെട്ടത്. ലഫായെറ്റെ, LA മെട്രോപോളിറ്റൻ സ്റ്റാറ്റിസ്റ്റിക്കൽ മേഖല, ലഫായെറ്റെ-ഓപ്പെല്യൂസാസ്-മോർഗൻ സിറ്റി, LA കംബൈൻഡ് സ്റ്റാറ്റിസ്റ്റിക്കൽ മേഖലകളുടെയും ഭാഗം കൂടിയാണ് ഈ പാരിഷ്.

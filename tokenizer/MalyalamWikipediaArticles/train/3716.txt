ടാംപ അമേരിക്കൻ ഐക്യനാടുകളിലെ ഫ്ലോറിഡ സംസ്ഥാനത്ത് ഹിൽസ്ബറോ കൌണ്ടിയിൽ സ്ഥിതിചെയ്യുന്ന ഒരു പ്രധാന നഗരവും ഹിൽസ്ബറോ കൌണ്ടിയുടെ ആസ്ഥാനവുമാണ്. ഫ്ലോറിഡയുടെ പടിഞ്ഞാറൻ കടൽത്തീരത്ത് ടാംപ ഉൾക്കടലിൽ ഗൾഫ് ഓഫ് മെക്സിക്കോയ്ക്കു സമീപം സ്ഥിതിചെയ്യുന്ന ഈ നഗരം ടാംപ ഉൾക്കടൽ മേഖലയിലെ ഏറ്റവും വലിയ നഗരമാണ്. 2010 ലെ യു.എസ്. സെൻസസ് പ്രകാരം നഗരത്തിലെ ആകെ ജനസംഖ്യ 335,709 ആയിരുന്നു. 2016-ൽ ഇത് 377,165 ആയി വർദ്ധിച്ചുവെന്നു കണക്കു കൂട്ടിയിരുന്നു.
പുരാവസ്തുശാസ്ത്ര തെളിവുകൾ സൂചിപ്പിക്കുന്നത്, ആയിരക്കണക്കിന് വർഷങ്ങളായി തദ്ദേശീയ ജനത ഇവിടെ താമസിച്ചിരുന്നുെന്നാണ്.

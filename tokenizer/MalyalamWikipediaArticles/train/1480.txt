രബീന്ദ്രനാഥ ടാഗോറിന്റെ 150 ാം ജന്മവാർഷികത്തോടനുബന്ധിച്ച് കേരള സംസ്ഥാന ഇൻഫർമേഷൻ പബ്ളിക് റിലേഷൻസ് വകുപ്പ് സംഘടിപ്പിക്കുന്ന അനുസ്മരണ പരിപാടിയാണ് രബീന്ദ്രോത്സവം. 
ഫെബ്രുവരി 4നാണ് ഇതിനോടനുബന്ധിച്ചുള്ള ആഘോഷ പരിപാടികൾ തുടങ്ങുന്നത്. മുഖ്യമന്ത്രി ഉമ്മൻ ചാണ്ടി യാണ് സംസ്ഥാനതല പരിപാടികൾ ഉദ്ഘാടനം ചെയ്യുക.
ഇതിന്റെ ഭാഗമായി എല്ലാ ജില്ലകളിലും സെമിനാറുകളും ചലച്ചിത്ര പ്രദർശനവും ഉണ്ടായിരിക്കും. സ്കൂൾകുട്ടികൾക്കായി സംസ്ഥാനാടിസ്ഥാനത്തിൽ നാടക മത്സരം, നൃത്ത-സംഗീത പരിപാടികൾ, ഗീതാജ്ഞലി ഗാനപുസ്തകം, ബംഗാൾ-കേരള കലാ സാംസ്കാരിക സമന്വയം, ശാന്തിനികേതൻ സന്ദർശനം തുടങ്ങിയ വിവിധ പരിപാടികളും വരും മാസങ്ങളിൽ ഇതിന്റെ ഭാഗമായി സംഘടിപ്പിക്കും.

ജി.പി.എസ്സിന്റെ സഹായത്തോടെയുള്ള വ്യോമഗതാഗതനിയന്ത്രണസംവിധാനമാണ് ഗഗൻ അഥവാ GPS Aided Geo Augmented Navigation . എയർപോർട്ട് അതോറിറ്റി ഓഫ് ഇന്ത്യയുടെ സഹകരണത്തോടെ 774 കോടി രൂപ മുടക്കിയാണ് ഐ.എസ്.ആർ.ഒ ഈ പദ്ധതി നടപ്പിലാക്കുന്നത്. ഇന്ത്യയിലെ വ്യോമഗതാഗത സംവിധാനം കൂടുതൽ സുരക്ഷിതം ആക്കുന്നതിന് വേണ്ടിയാണ് ഈ സൗകര്യം ഉപയോഗപ്പെടുത്തുക. രാജ്യത്തെ എൺപതോളം സിവിലിയൻ വിമാന താവളങ്ങളിലെയും ഇരുനൂറോളം സൈനിക വിമാന താവളങ്ങളിലെയും വിമാന ഗതാഗതം കൂടുതൽ സുഗമവും സുരക്ഷിതവും ആകാൻ ഇത ഉപകരിക്കും.

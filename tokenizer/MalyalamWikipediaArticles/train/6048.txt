ഡാമിയൻ ചസെൽ തിരക്കഥയും സംവിധാനവും നിർവഹിച്ച് 2016 ൽ പുറത്തിറങ്ങിയ ഒരു ഹോളിവുഡ് സംഗീത റൊമാന്റിക് കോമഡി ചലച്ചിത്രമാണ് ലാ ലാ ലാൻഡ്. റയാൻ ഗോസ്ലിങ്ങ്, എമ്മ സ്റ്റോൺ എന്നിവർ മുഖ്യവേഷങ്ങൾ അവതരിപ്പിച്ച ഈ ചിത്രത്തിൽ അവർ യഥാക്രമം ഒരു ജാസ് മ്യൂസിക് സംഗീതജ്ഞനായും, അഭിനയ മോഹമുള്ള ഒരു വ്യക്‌തിയുടെയും വേഷങ്ങളിൽ എത്തുന്നു. അവർ ഇരുവരും തങ്ങളുടെ മോഹങ്ങൾ സാക്ഷാത്കരിക്കാൻ ശ്രമിക്കുന്നതിനിടെ ലോസ് ആഞ്ജലസിൽ വച്ച് പരസ്പരം കണ്ടുമുട്ടുകയുംപ്രണയത്തിലാകുകയും ചെയ്യുന്നു. 
ലാ ലാ ലാൻഡ് മികച്ച നിരൂപണം നേടി. ചാസല്ലിന്റെ തിരക്കഥ, സംവിധാനം, ഗോസ്ലിംഗ്, സ്റ്റോൺ എന്നിവരുടെ പ്രകടനങ്ങൾ, ജസ്റ്റിൻ ഹർവിറ്റ്സിന്റെ സംഗീതസംവിധാനം, സിനിമയുടെ ഗാനങ്ങൾ എന്നിവ പ്രകീർത്തിക്കപ്പെട്ടു. 74-ാമത് ഗോൾഡൻ ഗ്ലോബ് അവാർഡുകളിൽ നാമനിർദ്ദേശം ചെയ്യപ്പെട്ട ഏഴു വിഭാഗത്തിലും പുരസ്‌കാരം നേടി. 70-ാമത് ബ്രിട്ടീഷ് അക്കാദമി ഫിലിം അവാർഡുകളിൽ ലഭിച്ച പതിനൊന്ന് നാമനിർദ്ദേശങ്ങളിൽ അഞ്ചും നേടി. 89-ാമത് അക്കാദമി അവാർഡിൽ പതിനാല് ഇനങ്ങളിൽ നാമനിർദ്ദേശം നേടി ഓൾ അബോട്ട് ഈവ്, ടൈറ്റാനിക് തുടങ്ങിയ ചിത്രങ്ങൾക്കൊപ്പം എത്തി. മികച്ച നടി, മികച്ച ഛായാഗ്രഹണം, മികച്ച ഒറിജിനൽ സ്കോർ, ബെസ്റ്റ് ഒറിജിനൽ സോംഗ്, മികച്ച പ്രൊഡക്ഷൻ ഡിസൈൻ എന്നിങ്ങനെ ആറു ഇനങ്ങളിൽ അക്കാദമി അവാർഡ് ഈ ചിത്രം നേടി. 
ഉദ്ധരിച്ചതിൽ പിഴവ്: റ്റാഗുകൾ "lower-alpha" സംഘത്തിൽ ഉണ്ട്, പക്ഷേ ബന്ധപ്പെട്ട റ്റാഗ് കണ്ടെത്താനായില്ല അല്ലെങ്കിൽ അടയ്ക്കാനുള്ള നൽകിയിട്ടില്ല

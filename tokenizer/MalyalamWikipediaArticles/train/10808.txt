അമേരിക്കൻ ഐക്യനാടുകളിലെ വടക്കു പടിഞ്ഞാറു ഭാഗത്തുള്ള സംസ്ഥാനങ്ങളിലൊന്നാണ് ഐഡഹോ. 1890 ജൂലൈ മൂന്നിന് നല്പത്തിമുന്നാമത് സംസ്ഥാനമായാണ് ഐക്യനാടുകളിൽ അംഗമാകുന്നത്. പ്രകൃതിവിഭവങ്ങൾക്കൊണ്ടു സമൃദ്ധമാണീ സംസ്ഥാനം. അതുകൊണ്ടുതന്നെ അമേരിക്കയുടെ അക്ഷയഖനി എന്നറിയപ്പെടുന്നു. ബോയ്സി ആണു തലസ്ഥാനവും ഏറ്റവും വലിയ നഗരവും. 
കിഴക്ക് മൊണ്ടാന, വയോമിങ്, പടിഞ്ഞാറ് വാഷിംഗ്ടൺ, ഒറിഗൺ, തെക്ക് നെവാഡ, യൂറ്റാ എന്നിവയാണ് അയൽ സംസ്ഥാനങ്ങൾ. വടക്ക് കാനഡയുമായി രാജ്യാന്തര അതിർത്തിയും പങ്കിടുന്നു. 
കേരളത്തിന്റെ അഞ്ചിരട്ടിയിലേറെ വലിപ്പമുള്ള ഐഡഹോയുടെ ജനസംഖ്യ പതിമൂന്നുലക്ഷത്തിൽ താഴെയാണ്. അതായത് ചതുരശ്രകിലോമീറ്റർ ചുറ്റളവിൽ പത്തിൽതാഴെ ജനങ്ങൾ മാത്രം. വെളുത്തവർഗക്കാരുടെ ആധിപത്യംകൊണ്ടു ശ്രദ്ധേയമാണീ സംസ്ഥാനം. 96 ശതമാനത്തോളം ജനങ്ങളും യൂറോപ്യൻ പിന്തുടർച്ചക്കാരാണ്. 
അമേരിക്കൻ ഐക്യനാടുകളുടെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

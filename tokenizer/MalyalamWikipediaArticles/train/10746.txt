1840 മുതൽ 1860 വരെ തിരുവിതാംകൂറിന്റെയും കൊച്ചിയുടെയും റെസിഡന്റായിരുന്ന ബ്രിട്ടീഷ് സൈനികനായിരുന്നു മേജർ ജെനറൽ വില്യം കള്ളെൻ . ഇന്ത്യയിലെ തന്റെ ജീവിതകാലത്ത് അദ്ദേഹം ശാസ്ത്രവിഷയങ്ങളിൽ ശ്രദ്ധകേന്ദ്രീകരിക്കുകയും ജിയോളജി, സസ്യശാസ്ത്രം, സംസ്കാരം തുടങ്ങിയവയെക്കുറിച്ച് എഴുതുകയും ചെയ്തിട്ടുണ്ട്. തിരുവനന്തപുരത്തെ നേപ്പിയർ മ്യൂസിയം ആരംഭിക്കുന്നതിൽ അദ്ദേഹം പ്രധാനപങ്കുവഹിച്ചു. ആലപ്പുഴയിൽ വച്ച് മരണമടഞ്ഞ ഇദ്ദേഹത്തിൻ്റെ സ്മാരകമായി അവിടെ ഒരു റോഡിന് പേരിട്ടിട്ടുമുണ്ട്.

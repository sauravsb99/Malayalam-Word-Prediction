ബാങ്കുകൾ വഴിയുള്ള തത്സമയ പണമിടപാടുകൾ നടത്തുന്നതിനായി നാഷണൽ പേമെന്റ്സ് കോർപറേഷൻ ഓഫ് ഇന്ത്യ വികസിപ്പിച്ച സംവിധാനമാണ് ഏകീകൃത പണമടയ്ക്കൽ സമ്പർക്കമുഖം അഥവാ യൂണിക്ക് പേമെന്റ്സ് ഇന്റർഫെയ്സ് . മൊബൈൽ പ്ലാറ്റ്ഫോമിലൂടെ രണ്ടു ബാങ്കുകൾക്കിടയിലെ ഫണ്ട് കൈമാറ്റം ദ്രുതഗതിയിലാക്കുന്ന ഈ സമ്പർക്കമുഖത്തെ നിയന്ത്രിക്കുന്നത് റിസർവ്വ് ബാങ്കാണ്.
തൽക്ഷണ പണമടയ്ക്കൽ സേവനം മുഖേനയാണ് യുപിഐയിൽ പണമിടപാടുകൾ നടക്കുന്നത്. ഒരു ഡിജിറ്റൽ പണമിടപാട് സമ്പ്രദായം ആയതിനാൽ പൊതു അവധിദിവസങ്ങൾ ഉൾപ്പെടെ എല്ലാദിവസവും ഇരുപത്തിനാല് മണിക്കൂറും ഇതിന്റെ സേവനം ലഭ്യമാണ്. പരമ്പരാഗത മൊബൈൽ വാളറ്റുകളെ അപേക്ഷിച്ച്, ഒരു ഇടപാട് ആവശ്യപ്പെട്ടാലുടൻ തന്നെ യുപിഐ ഉപഭോക്താവിന്റെ ബാങ്ക് അക്കൗണ്ടിൽ നിന്നും നേരിട്ട് പണം പിൻവലിക്കുകയും മറ്റൊരു അക്കൗണ്ടിൽ നിക്ഷേപിക്കുകയും ചെയ്യുന്നു. ഒരു വെർച്ച്വൽ പേയ്മെന്റ് സേവന
USSD സേവനമായും യുപിഐ ലഭ്യമാണ്. ഉപയോക്താക്കൾക്ക് *99# എന്ന കോഡ് ഫോണിൽ ഡയൽ ചെയ്തും രാജ്യത്തിനുള്ളിൽ യുപിഐ സേവനങ്ങൾ നേടാം. നിലവിൽ USSD വഴി ലഭ്യമായ സേവനങ്ങൾ താഴെപ്പറയുന്നവയാണ്.
പണം ലഭിക്കേണ്ട ആളുടെ ബാങ്ക് അക്കൗണ്ട് നമ്പർ, ഐ.എഫ്.എസ്.കോഡ് എന്നിവയൊന്നും ചേർക്കാതെ തന്നെ പണം കൈമാറാം എന്നതും മൊബെലിലൂടെ ഏതു സമയത്തും എവിടെയിരുന്നും സുരക്ഷിതമായി പണമിടപാടുകൾ നടത്താം എന്നതുമാണ് യു.പി.ഐ സംവിധാനത്തിന്റെ പ്രധാന മേൻമയാണ്.സാധാരണയായി ഇന്റർനെറ്റ് ബാങ്കിങ് വഴി പണം കൈമാറുമ്പോൾ പണം കൈമാറുന്ന ആളുടെ വിവരങ്ങൾ നേരത്തെ തന്നെ സ്ഥിരീകരിക്കേണ്ടതുണ്ട്. എന്നാൽ, യു.പി.ഐ.ആപ്പ് വഴി പണം കൈമാറുമ്പോൾ ഇപ്രകാരം ചെയ്യേണ്ടതില്ല.യു.പി.ഐ. ഇടപാടുകളിൽ പണം ഡിജിറ്റലായി ഒരു ഒരു ബാങ്ക് അക്കൗണ്ടിൽ നിന്ന് മറ്റൊരു ബാങ്ക് അക്കൗണ്ടിലേക്ക് മാറുന്നതിനാൽ, മൊബൈൽ വാലറ്റുകളിൽ ചെയ്യേണ്ടതു പോലെ ഇടക്കൊരിടത്ത് പണം നിക്ഷേപിച്ച ശേഷം അതിൽ നിന്ന് പണമിടപാടുകൾ നടത്തേണ്ടതില്ല.
യുപിഐ സേവനങ്ങൾക്കുള്ള ഇടപാട് നിരക്കുകൾ ഓരോ ബാങ്കിന്റെയും നയപരമായ വിഷയമാണ്. അതുകൊണ്ട് തന്നെ ഓരോ ബാങ്കിന്റെയും അഭിപ്രായം വ്യത്യസ്തമാണ്. ഇടപാട് നിരക്കുകൾ ഏർപ്പെടുത്തുന്നത് യുപിഐ സേവനം ഉപയോഗപ്പെടുത്തുന്നതിൽ നിന്നും ഉപഭോക്താക്കളെ പിന്തിരിപ്പിക്കുമെന്ന് വിശ്വസിക്കുന്ന ബാങ്കുകളും ഉണ്ട്. എന്നാൽ നിലവിൽ ഒരു ബാങ്കും യുപിഐ സേവനത്തിന് ചാർജ്ജ് ഈടാക്കുന്നില്ല.
National Payments Corporation of India യുടെ വെബ്സൈറ്റിൽ യു.പി.ഐ സൗകര്യമുള്ള ബാങ്കുകളെ പട്ടികപ്പെടുത്തിയിട്ടുണ്ട്. Payment Service Providers and issuers എന്നാണ് ഇതിൽ പറയുന്നത്. പണമിടപാട് നടത്തുന്നതിന് സ്വന്തമായി മൊബൈൽ ആപ്ലിക്കേഷൻ ഉള്ള ബാങ്കുകളോ, അല്ലെങ്കിൽ സ്വന്തമായി മൊബൈൽ സമ്പർക്കമുഖം ഇല്ലാതിരിക്കുകയും യുപിഐ പണമിടപാടിന് മൂന്നാംകക്ഷി സോഫ്റ്റ്‌വെയറുകൾ ഉപയോഗിക്കുകയും ചെയ്യുന്ന ബാങ്കുകൾ പിഎസ്പിയിൽ ഉൾപ്പെടുന്നു. .പിഎസ്പികളുടെയും വിതരണക്കാരുടെയും പട്ടിക ഇവിടെ കാണാം: യുപിഐതത്സമയഅംഗങ്ങൾ

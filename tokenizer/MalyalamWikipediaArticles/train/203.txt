എച്ച്.പിയും ടാറ്റയും ചേർന്ന് വികസിപ്പിച്ചെടുത്ത സൂപ്പർ കമ്പ്യൂട്ടറാണ്‌ ഏക. ഇത് ലോകത്തിലെ ഏറ്റവും വേഗമേറിയ കമ്പ്യൂട്ടറുകളിൽ നാലാം സ്ഥാനത്താണ്‌. . ഏഷ്യയിൽ നിന്നും ആദ്യ പത്തു സൂപ്പർ കമ്പ്യൂട്ടറുകളുടെ പട്ടികയിൽ സ്ഥാനം ലഭിച്ച ഏക സൂപ്പർ കംമ്പ്യൂട്ടറും ഇതാണ്‌. ഏക എന്ന വാക്കിന്‌ സംസ്കൃതത്തിൽ ഒന്ന് എന്നാണ്‌ അർത്ഥം. 
ടാറ്റായുടെ പൂനയിലെ കമ്പ്യൂട്ടേഷൻ റിസർച്ച് ലാബ് കൂടാതെ, ടാറ്റാ കൺസൾട്ടൻസി സർവ്വീസ്, ടാറ്റാ ടെക്നോളജീസ്, ടാറ്റാ സ്ട്രാറ്റജിക് മാനേജ് മെന്റ് ഗ്രൂപ്പ് എന്നീ വിഭാഗങ്ങൾ ‍ഈ സംരംഭത്തിന്റെ പങ്കാളികൾ ആണ്‌. 120കോടി രൂപ ചിലവിൽ 6 ആഴ്ചകൊണ്ടാണ്‌ ഇത് നിർമ്മിച്ചത്. 
ഇതിന്റെ കണക്കുകൂട്ടൽ വേഗത സെക്കന്റിൽ 117.9 ടെറാഫ്ലോപ്പ് ആണ്‌. ടാറ്റയുടെ ശാസ്ത്രജ്ഞർ വികസിപ്പിച്ചെടുത്ത ഡെൻസ് ഡാറ്റാസെന്റർ ലേ ഔട്ട്, നീവൽ നെറ്റ്വർക്ക് റൂട്ടിംഗ്, പാരലൽ പ്രോസസ്സിംഗ് ലൈബ്രറി എന്നീ സാങ്കേതിക വിദ്യകളാണ്‌ ഏകയിൽ ഉപയോഗപ്പെടുത്തിയിരിക്കുന്നത്.
കാലാവസ്ഥാ നിർണ്ണയം, എണ്ണ-പ്രകൃതിവാതകം എന്നിവയുടെ പര്യവേഷണം, നാനോടെക്നോളജി, മരുന്നുകളുടെ കണ്ടുപിടിത്തം, ഡാറ്റാ മൈനിംഗ്, അനിമേഷൻ തുടങ്ങിയ കാര്യങ്ങൾക്കാണ്‌ ഏക ഉപയോഗിക്കുന്നത്.

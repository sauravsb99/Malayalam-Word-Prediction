ലക്ഷ്മി നാരായണൻ സിങ്ങ്, ലച്ചു മഹാരാജ് എന്നും അറിയപ്പെടുന്നു, ബനാറസ് ഘരാനയിൽ നിന്നുള്ള ഒരു തബല വാദ്യ കലാകാരനാണ്.
അദ്ദേഹം 16 ഒക്ടോബർ 1944 ന് വാസുദേവ് നാരായൺ സിങ്ങിന് ജനിച്ചു. ഗോവിന്ദ എന്ന ഹിന്ദി നടന്റെ അമ്മയാണ് അദ്ദേഹത്തിന്റെ സഹോദരി നിർമ്മല. അദ്ദേഹം ടീന എന്ന ഫ്രഞ്ച് സ്ത്രീയെ വിവാഹം കഴിച്ചു. അവർക്ക് നാരായണി എന്ന പുത്രിയുമുണ്ട്. 
അദ്ദേഹം ലോകം മുഴുവനും വിവിധ പരിപാടികളിൽ സംഗീതാവിഷ്കാരം നടത്തി കൂടാതെ വിവിധ സിനിമകളിലും അഭിനയിച്ചിട്ടുണ്ട്. അദ്ദേഹം പദ്മശ്രീക്ക് പരിഗണിക്കപ്പെട്ടിരുന്നു. പക്ഷേ അദ്ദേഹം അത് നിഷേധിച്ചു. സ്വന്തം കാണികളുടെ അഭിനന്ദനങ്ങളാണ് തനിക്ക് വിലപ്പെട്ട ബഹുമതികൾ എന്ന് അദ്ദേഹം വിശ്വസിച്ചു.
മഹാരാജ് സിങ്ങ് അദ്ദേഹത്തിന്റെ 71-ാം വയസ്സിൽ 28 ജൂലൈ 2016ന് മരിച്ചു. വാരണാസിയിലുള്ള മണികർണ്ണിക ഘട്ടിലാണ് അദ്ദേഹത്തിനെ ദഹിപ്പിച്ചത്.
നരേന്ദ്ര മോദി അദ്ദേഹത്തിന്റെ മരണത്തിൽ അനുശോചനം അറിയിച്ചു. "അദ്ദേഹത്തിന്റെ സിനിമയിലും സംഗീതത്തിലുമുള്ള സംഭാവനകൾ എക്കാലവും നിലനിൽക്കുമെന്നും വരും തലമുറക്ക് പ്രചോദനമാവും" എന്നും സോണിയ ഗാന്ധി പറഞ്ഞു.
അഖിലേഷ് യാദവ് അദ്ദേഹത്തിന്റെ അനുശോചന സന്ദേശത്തിൽ ലച്ചു മഹാരാജ് അദ്ദേഹത്തിന്റെ കഴിവുറ്റ ആവിഷ്കാരത്താൽ തബലക്ക് വളരെ പ്രചാരം നൽകിഎന്നും അദ്ദേഹത്തിന്റെ മരണം വലിയ നഷ്ടമാണെന്നും പറഞ്ഞു.
അദ്ദേഹത്തിന്റെ മരണം നികത്താനാവാത്ത നഷ്ടമാണെന്നും അദ്ദേഹത്തിന് തബലയുടെ എല്ലാ വശങ്ങളും അറിയാമായിരുന്നെന്നും ക്ലാസിക്കൽ നർത്തകി ഗിരിജാ ദേവി പറഞ്ഞു.
അദ്ദേഹത്തിന്റെ 74-ാം ജന്മദിനമായ ഒക്ടോബർ 16, 2018 ന്, ഗൂഗിൾ അദ്ദേഹത്തിനായി ഒരു ഡൂഡിൽ സമർപ്പിച്ചു.

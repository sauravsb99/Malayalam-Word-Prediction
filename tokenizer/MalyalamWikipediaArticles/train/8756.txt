2011 ൽ പുറത്തിറങ്ങിയ ഒരു ഹിന്ദി ചലച്ചിത്രം ആണ് ദ ഡെർട്ടി പിക്ചർ. പ്രസിദ്ധ തെന്നിന്ത്യൻ നടിയായിരുന്ന സിൽക്ക് സ്മിത യുടെ ജീവിത കഥയിൽ നിന്നാണ് ഈ സിനിമയുടെ പ്രചോദനം. സംവിധാനം ചെയ്തത് മിലൻ ലുത്രിയ ആണ്. കാണികളിൽ വിഭ്രമം ജനിപ്പിക്കുന്ന വിധത്തിൽ, മാധ്യമങ്ങളിലൂടെ വൻ കോലാഹലങ്ങൾ സൃഷ്ടിച്ചുകൊണ്ടാണ് ദ ഡേർട്ടി പിക്ച്ചർ പ്രദർശനത്തിനെത്തിയത്. ആദ്യ മൂന്നു ദിവസം കൊണ്ടു തന്നെ മുപ്പതു കോടി രൂപ ബോക്സാപ്പീസിൽ നിന്ന് ഈ ചിത്രം നേടിയെടുത്തു. ചിത്രത്തിലെ അഭിനയത്തിന് 2011-ലെ മികച്ച നടിക്കുള്ള ദേശീയ ചലച്ചിത്രപുരസ്കാരം വിദ്യാ ബാലന് ലഭിച്ചു.


സസ്യഭുക്കുകൾ ആയ പല്ലികളുടെ ഒരു ജനുസ്സാണ് ഇഗ്വാന. ഭൂമദ്ധ്യരേഖാ പ്രദേശങ്ങളായ മെക്സിക്കോ,മദ്ധ്യ അമേരിക്ക ,പോളിനേഷ്യൻ ദ്വീപുകളായ ഫിജി,ടോംഗ ,വെസ്റ്റ്‌ ഇൻഡീസ് പ്രദേശങ്ങളിൽ ഇവയെ കണ്ടുവരുന്നു. 1768 ൽ ആസ്ത്രിയൻ പ്രകൃതി ശാസ്ത്രജ്ഞൻ ആയ ജോസഫസ് നിക്കൊളാസ് ലോറന്റിയാണു ഈ ജനുസ്സിനെ ആദ്യമായി കണ്ടെത്തിയത്. ഇവാന എന്ന വാക്കിൽ നിന്നാണു ഇഗ്വാന എന്ന വാക്ക് ഉണ്ടായത് . ഈ ജനുസ്സിൽ ഉള്ള രണ്ടു ജീവികളാണ് പച്ച ഇഗ്വാന യും ലെസ്സർ ആന്റീലിയൻ ഇഗ്വാനയും ( Lesser Antilian Igwana - ശാ.നാ- Iguana delicatissima . 
ഇഗ്വാനിഡെ കുടുംബത്തിലെ എല്ലാ ഉരഗങ്ങളെയും പൊതുവേ ഇഗ്വാന എന്ന പേരിൽ വിളിക്കാറുണ്ട് 


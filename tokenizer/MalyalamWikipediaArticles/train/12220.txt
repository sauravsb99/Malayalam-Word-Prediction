ജെയിംസ് വാൻ സംവിധാനം ചെയ്ത് 2016ൽ പ്രദർശനത്തിനെത്തിയ ഹോളിവുഡ് ഹൊറർ ചലച്ചിത്രമാണ് ദ കോൺജൂറിങ്ങ് 2. 2013 ൽ പുറത്തിറങ്ങിയ ജെയിംസ് വാന്റെ തന്നെ ദ കോൺജൂറിങ്ങ് എന്ന ചലച്ചിത്രത്തിന്റെ രണ്ടാം ഭാഗമാണ് ഈ ചിത്രം. ആദ്യചിത്രത്തിലെ പോലെ തന്നെ വെറ ഫാർമിഗയും പാട്രിക് വിൽസണുമാണ് പ്രധാന കഥാപാത്രങ്ങളായ ലൊറെയ്ൻ വാറെനെയും എഡ് വാറെനെയും യഥാക്രമം ഈ ചിത്രത്തിലും അവതരിപ്പിക്കുന്നത്.1977ൽ ഇംഗ്ലണ്ടിലെ എൻഫീൽഡിലെ ഒരു വീട്ടിൽ ഹോഗ്സൺ കുടുംബത്തിനു നേരിടേണ്ടിവരുന്ന വിചിത്രവും ഭയാനകവുമായ അനുഭവങ്ങളും അതിന്റെ സത്യാവസ്ഥ തേടിയുള്ള വാറെൻ ദമ്പതികളുടെ അന്വേഷണവുമാണ് ചിത്രത്തിന്റെ ഇതിവൃത്തം.2016 ജൂൺ 10 നു ഇന്ത്യയിലുൾപ്പടെ പ്രദർശനത്തിനെത്തിയ ദ കോൺജൂറിങ്ങ് 2 മികച്ച പ്രദർശനവിജയവും പ്രേക്ഷകപ്രീതിയും നേടി.1977-79 വരെയുള്ള വർഷങ്ങളിൽലണ്ടനിലെ എൻഫീൽഡ് പട്ടണത്തിൽ നടന്ന എൻഫീൽഡ് പോൾട്ടർഗീസ്റ്റ് എന്ന സ൦ഭവമാണ് ഈ ചിത്രത്തിന് ആധാരമായത്.

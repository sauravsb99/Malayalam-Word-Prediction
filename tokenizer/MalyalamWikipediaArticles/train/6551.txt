സലാം ബാപ്പു സംവിധാനം ചെയ്ത് 2014 ൽ പുറത്തിറങ്ങിയ മലയാളചലച്ചിത്രമാണ് മംഗ്ലീഷ്. മമ്മൂട്ടി, ഡച്ച് നടി കരോളിൻ ബെച്ച്എന്നിവർ കേന്ദ്രകഥാപാത്രങ്ങളായി എത്തിയ ഈ ചിത്രം റെഡ് റോസ് ക്രിയേഷൻസിന്റെ ബാനറിൽ ഹനീഫ് മുഹമ്മദാണ് നിർമിച്ചിരിക്കുന്നത്. ഡോൾബി അറ്റ്മോസ് റിലീസ് ചെയ്യുന്ന ആദ്യ മലയാള ചിത്രമാണ് മംഗ്ലീഷ്. 
മട്ടാഞ്ചേരിയിലെ മാലിക് ഭായി എന്ന മത്സ്യവ്യാപാരിയെയാണ് മമ്മൂട്ടി അവതരിപ്പിച്ചിരിക്കുന്നത്. ഒരു ഇംഗ്ലീഷ് വനിതയായ മിഷേൽ സഹായത്തിനായി മാലിക് ഭായിയുടെ സഹായം തേടുന്നുവെങ്കിലും ഇരുവരും ആശയവിനിമയം നടത്തുന്നതിൽ ആശയക്കുഴപ്പം സൃഷ്ടിക്കുന്നു.
2014 ജൂലൈ 27 ന് കേരളത്തിൽ ഉടനീളം റിലീസ് ചെയ്ത ഈ ചിത്രത്തിന് സമ്മിശ്ര പ്രതികരണമായിരുന്നു ലഭിച്ചത്. അഞ്ച് ദിവസത്തിനുള്ളിൽ 3.15 കോടി രൂപയാണ് ചിത്രം നേടിയത്.

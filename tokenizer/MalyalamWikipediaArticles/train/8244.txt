ജ്യോതിശാസ്ത്രത്തിലും ഖഗോളബലതന്ത്രത്തിലും ഒരു ഖഗോളവസ്തുവിന്റെ സ്ഥാനം, അകലം എന്നിവ നിർണ്ണയിക്കുന്നതിനു് വ്യത്യസ്ത നിർദ്ദേശാങ്കസമ്പ്രദായങ്ങൾ ഉപയോഗിക്കുന്നു. ദൂരം ഉൾപ്പെടെ കണക്കിലെടുക്കാവുന്ന ത്രിമാനഭാവത്തിലുള്ള രീതികളും ദൂരത്തിനു് പ്രാധാന്യമില്ലാതെ, ദിശ മാത്രം പരിഗണിക്കുന്ന രീതികളും നിലവിലുണ്ടു്.
മുഖ്യമായും അഞ്ചുതരത്തിലുള്ള നിർദ്ദേശാങ്കരീതികളാണു് ഖഗോളശാസ്ത്രങ്ങളിൽ ഉപയോഗിക്കുന്നതു്. എല്ലാ രീതികളിലും ലംബമായോ തിരശ്ചീനമായോ ഒരു അടിസ്ഥാനതലവും ആ തലത്തിൽ നിന്നും അഭിലംബം ആയ രണ്ടു ധ്രുവബിന്ദുക്കളും ഉണ്ടായിരിക്കും.നിർദ്ദേശാങ്കങ്ങളുടെ ചട്ടക്കൂടിന്റെ മൂലബിന്ദു ഭൂമിയുടെ കേന്ദ്രമോ നിരീക്ഷകന്റെ സ്വന്തം സ്ഥാനമോ ആയിരിക്കാം. ധ്രുവങ്ങളെ തമ്മിൽ ബന്ധിപ്പിക്കുന്ന രേഖ അടിസ്ഥാനതലത്തിനു ലംബമായി കടന്നുപോകുന്നു.

ഈ ലേഖനം അപൂർണ്ണമാണ്‌. ഇതു പൂർത്തിയാക്കുവാൻ സഹകരിക്കുക.
ഭൂമിശാസ്ത്രനിർദ്ദേശാങ്കവ്യവസ്ഥ

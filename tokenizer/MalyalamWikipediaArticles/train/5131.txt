മലയാളചലച്ചിത്രപിന്നണിഗായികയും റേഡിയോ കലാകാരിയുമാണ് ലതാ രാജു.
ചലച്ചിത്രകാരനും റേഡിയോ കലാകാരനുമായിരുന്ന കെ. പദ്മനാഭൻ നായരുടെയും പ്രശസ്ത ഗായിക ശാന്ത പി. നായരുടേയും പുത്രിയായി 1954-ൽ ജനിച്ചു.
1962-ൽ റിലീസ് ആയ സ്നേഹദീപം എന്ന ചിത്രത്തിൽ "ഒന്നാം തരം ബലൂൺ തരാം" എന്ന ഗാനം ആലപിച്ചു കൊണ്ട് എട്ടാം വയസ്സിൽ ചലച്ചിത്രപിന്നണിഗായികയായി അരങ്ങേറ്റം കുറിച്ചു. 1972 ൽ റിലീസ് ആയ മയിലാടും കുന്ന് എന്ന ചിത്രത്തിന് വേണ്ടി സി. ഒ. ആന്റോയോടൊപ്പം ആലപിച്ച "പാപ്പീ, അപ്പച്ചാ" എന്ന ഗാനം വളരെ പ്രശസ്തമാണ്.
ചലച്ചിത്രപിന്നണിഗായകനും സംഗീതസംവിധായകനുമായ ജെ.എം. രാജു ആണ് ജീവിത പങ്കാളി.

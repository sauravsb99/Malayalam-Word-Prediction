വിർജിൽ ബി.സി 29-ആമാണ്ടിനും ബി.സി 19-ആമാണ്ടിനും ഇടയിൽ ലത്തീൻ ഭാഷയിൽ രചിച്ച ഇതിഹാസകാവ്യമാണ് ഈനിഡ്. 12 വാല്യങ്ങളുള്ള ഈ ഇതിഹാസം റോമാ സാമ്രാജ്യത്തിന്റെ ദേശീയ ഇതിഹാസമാണ്. ഡാക്റ്റൈലിക ഷഡ്‌വൃത്തത്തിൽ 9,896 വരികളുള്ള ഇതിലെ ആദ്യത്തെ ആറ് വാല്യങ്ങൾ, നായകനായ ഈനിയസ് ട്രോയ് നഗരത്തിൽനിന്നും പോകുന്നതും ബാക്കി വാല്യങ്ങൾ ലാറ്റിനുകളുമായുള്ള യുദ്ധത്തെയും വർണ്ണിക്കുന്നു. ലത്തീൻ ഭാഷയിലെ ഏറ്റവും വലിയ ഇതിഹാസകാവ്യമാണ് ഈനിഡ്..
രാജാവായ അഞ്ചീസെസിന്റെയും ദേവതയായ വീനസിന്റേയും മകനാണ്‌ ഏനിയസ്. ഹോമറിന്റെ ഇലിയാഡിലെയും കഥാപാത്രവുമായ ഏനിയസ്, ഈനിഡിൽ റോമുലസിന്റെയും റിമസിന്റെയും പിതാമഹനാണ്‌.

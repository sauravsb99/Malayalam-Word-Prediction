സിഖ് രാജാവായിരുന്ന രഞ്ജിത് സിങ്ങിന്റെ സഭയിലെ മന്ത്രിയായിരുന്നു ഫക്കീർ അസീസുദ്ദീൻ എന്ന ഫക്കീർ സയിദ് അസീസുദ്ദീൻ . രഞ്ജിത് സിങ്ങിന് വളരെ പ്രിയങ്കരനായിരുന്ന ഇദ്ദേഹം, പ്രധാനമായും വിദേശബന്ധങ്ങളുടെ ചുമതലയാണ് വഹിച്ചിരുന്നത്. ചിലയവസരങ്ങളിൽ നികുതിപിരിവ് പോലുള്ള മറ്റു വകുപ്പുകളുടെയും ചുമതല വഹിച്ചിരുന്നു. ഇദ്ദേഹത്തിന്റെ സഹോദരനായ ഫക്കീർ നൂറുദ്ദീനും രഞ്ജിത് സിങ്ങിന്റെ സഭാംഗമായിരുന്നു. 
ഒരു ക്ഷുരകനായി ജീവിതം തുടങ്ങിയ അസീസുദ്ദീൻ കാലക്രമേണ ഉയർന്ന് രഞ്ജിത്തിന്റെ ഒരു പ്രധാനപ്പെട്ട ഉപദേഷ്ടാവായും പ്രധാന പരിഭാഷകനായും മാറുകയായിരുന്നു.
ഫക്കീർ കുടുംബത്തിന്റെ സ്വകാര്യാധീനതയിലുള്ള ഫക്കീർ ഖാന എന്ന ഒരു മ്യൂസിയം ലാഹോറിൽ ഇന്ന് പ്രവർത്തിക്കുന്നുണ്ട്. ഇവിടെ മറ്റു പല പുരാവസ്തുക്കൾക്കുമൊപ്പം, അസീസുദ്ദീനും നൂറുദ്ദീനും, രഞ്ജിത് സിങ്ങിൽ നിന്നും വിക്റ്റോറിയയിൽ നിന്നും ലഭിച്ച സമ്മാനങ്ങളും പ്രദർശിപ്പിച്ചിട്ടുണ്ട്.

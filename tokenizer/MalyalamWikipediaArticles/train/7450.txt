പ്രമുഖ ബൾഗേറിയൻ എഴുത്തുകാരിയാണ് ഫാനി പൊപോവ-മുറ്റഫോവ . ബെസ്റ്റ് സെല്ലർ ആയ നിരവധി ചരിത്ര കഥകളുടെ രചയിതാവാണ് ഫാനി.
1902 ഒക്ടോബർ 16ന് ബൾഗേറിയൻ സൈനിക ഉദ്യോഗസ്ഥനായ ഡോബ്രി പൊപോവിന്റെ മകളായി ജനിച്ചു. ബൾഗേറിയയിലെ ഉത്തര മധ്യ ഭാഗത്തായി സ്ഥിതിചെയ്യുന്ന സെവ്‌ലീവോയിൽ ജനിച്ച ഫാനി, സോഫിയയിൽ നിന്ന് വിദ്യാഭ്യാസം നേടി. ഇറ്റലിയിലെ ടുറിനിൽ നിന്ന് പിയാനോ സംഗീതത്തിൽ അവഗാഹം നേടി. 1922 മുതൽ 1925 ജർമ്മനിയിൽ നിന്ന് സംഗീത പഠനം നടത്തി.ഫാനിയുടെ ആദ്യ സൃഷ്ടികൾ 'Vestnik na Zenata, Bulgarska misul, Zlatorog എന്നീ പ്രസിദ്ധീകരങ്ങളിലൂടെയാണ് വെളിച്ചം കണ്ടത്‌.1930കളിലും 1940കളിലും ഇവരുടെ ഗ്രന്ഥങ്ങൾ റെക്കോഡ് വിൽപ്പന നടന്നിരുന്നു. ജോസഫ് ഗീബൽസ് 1941/42ൽ സ്ഥാപിച്ച യൂറോപ്യൻ റൈറ്റേഴ്‌സി ലീഗിൽ അംഗമായിരുന്നു ഫാനി.ബൾഗേറിയൻ കമ്മ്യൂണിസ്റ്റ് ഭരണകാലത്ത് ഏഴു വർഷത്തെ ജയിൽ ശിക്ഷയ്ക്ക് വിധിച്ചിരുന്നു.അനാരോഗ്യ കാരണങ്ങൾ കൊണ്ട് 11 മാസങ്ങൾക്ക് ശേഷം ജയിൽ മോചിതയായി. 1943നും 1972നും ഇടയിൽ ഇവർക്ക് എന്തെങ്കിലും എഴുതി പ്രസിദ്ധീകരിക്കാൻ വിലക്ക് ഏർപ്പെടുത്തിയിരുന്നു.
മറ്റൊരു ബൾഗേറിയൻ എഴുത്തുകാരനായ ചവ്ഡർ മുറ്റഫോവിനെ വിവാഹം ചെയ്തു. 
74ആം വയസ്സിൽ 1977 ജൂലൈ 9ന് സോഫിയയിൽ അന്തരിച്ചു. 

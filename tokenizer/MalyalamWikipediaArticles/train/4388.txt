എറണാകുളം ജില്ലയിലെ കണയന്നൂർ താലൂക്കിലെ വെണ്ണലയിൽ സ്ഥിതി ചെയ്യുന്ന ഒരു സർക്കാർ വിദ്യാലയമാണ് ഗവ. എച്ച്.എസ്.എസ്, വെണ്ണല. 1904-ലാണ് ഈ സ്കൂൾ സ്ഥാപിതമായത്.
പണ്ട്, വെണ്ണല തൈക്കാവിന് വടക്കുഭാഗത്തുള്ള കേശമംഗലത്തില്ലത്തെ നീലകണ്ഠൻ ഇളയത്ത് അദ്ദേഹത്തിന്റെ ഇല്ലപറമ്പിൽ പെൺകുട്ടികൾക്ക് വേണ്ടി ഒരു കുടിപ്പള്ളിക്കൂടം തുടങ്ങിയായിരുന്നു വെണ്ണല സ്ക്കൂളിന്റെ ആരംഭം. പിന്നീട്, കുറ്റാനപ്പിള്ളി കുടുംബം വകയായിരുന്ന 'പുതിയാട്ടിൽ' പറമ്പിലേക്ക് ഈ പള്ളിക്കൂടം മാറ്റി. 1907-ൽ കുറ്റാപ്പിള്ളി പരമേശ്വരപ്പണിക്കർ വാങ്ങി സ്കൂളിന് വേണ്ടി നാട്ടുകാരിൽ നിന്നും സംഭാവന പിരിച്ച് അമ്പത് സെന്റ് സ്ഥലം വാങ്ങുകയും അവിടെ ഒരു ഷെഡു പണിത് സ്ക്കൂൾ അവിടേയ്ക്കു മാറ്റി മാറ്റി സ്ഥാപിക്കുകയും ചെയ്തു. 1908 ൽ ഈ സ്ഥലവും സ്ക്കൂളും കൂടി തിരുവിതാംകൂർ മൂലം തിരുനാൾ മഹാരാജാവിന് ഒരു ചക്രം വിലയ്ക്ക് തീറു നൽകുകയും അവിടെ സർക്കാർ ഓലമേഞ്ഞ ഒരു സ്ക്കൂൾ കെട്ടിടം പണിത് സ്കൂൾ വിപുലീകരിക്കുകയും ചെയ്തു.
വിദ്യാഭ്യാസവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

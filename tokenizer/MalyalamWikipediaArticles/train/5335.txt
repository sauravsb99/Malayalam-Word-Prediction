ഒരു പ്രമുഖ ഇന്ത്യൻ ഹോക്കി താരമാണ് രമൺദീപ് സിങ്. ഇന്ത്യൻ ഹോക്കിയിലെ ഫോർവേഡ് കളിക്കാരനാണ് ഇദ്ദേഹം. 2016ൽ ബ്രസീലിലെ റിയോയിൽ നടന്ന ഒളിമ്പിക്‌സിൽ ഇന്ത്യൻ ഹോക്കി ടീമിൽ ഇദ്ദേഹം അംഗമായിരുന്നു.
പഞ്ചാബിലെ ഗുരുദാസ്പുരിൽ 1993 ഏപ്രിൽ ഒന്നിനാണ് രമൺദീപ് സിങ് ജനിച്ചത്. അഞ്ചടി പത്ത് ഇഞ്ച് നീളമുള്ള ഇദ്ദേഹം 2014ൽ സൗത്ത് കൊറിയയിലെ ഇൻജിയോണിൽ നടന്ന ഏഷ്യൻ ഗെയിംസിൽ പങ്കെടുത്ത ഇന്ത്യൻ ഹോക്കി ടീമിൽ അംഗമായിരുന്നു.പതിനൊന്നാം വയസ്സിൽ അമൃതസറിലെ മഹാരാജ രഞ്ജിത് സിങ് ഹോക്കി അക്കാദമിയിൽ ചേർന്ന് പരിശീലനം തുടങ്ങി. അമ്മാവനായ കശ്മീർ സിങ്ങാണ് ഹോക്കി കളിയിലേക്ക് തിരിയാൻ പ്രചോദനമായത്.

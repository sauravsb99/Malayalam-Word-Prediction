താപനിലയുടെ ഏകകമാണ് ഫാരൺഹീറ്റ്. ഭൌതികശാസ്ത്രജ്ഞനായിരുന്ന ഡാനിയേൽ ഗബ്രിയേൽ ഫാരൺഹീറ്റ് 1724ലാണ് ഈ ഏകകം നിർദ്ദേശിച്ചത്. അദ്ദേഹത്തിന്റെ പേരിൽ തന്നെയാണ് ഈ ഏകകം അറിയപ്പെടുന്നത്.
ഈ ഏകകത്തിൽ ശുദ്ധജലം 32 ഡിഗ്രി ഫാരൺ താപനിലയിൽ മഞ്ഞുകട്ടയായും 212 ഡിഗ്രി ഫാരൺ താപനിലയിൽ നീരാവിയായും മാറുന്നു.
ഇരുപതാം നൂറ്റാണ്ടിന്റെ പകുതിയോടെ ലോകത്തിലെ ഭൂരിപക്ഷം രാഷ്ടങ്ങളും സെൽഷ്യസ് ഉപയോഗിക്കാൻ തുടങ്ങി. പക്ഷെ ഇപ്പോഴും അമേരിക്കൻ ഐക്യനാടുകൾ, പലാവു, ബഹാമാസ് തുടങ്ങിയ ചില രാജ്യങ്ങളിൽ ഫാരൺഹീറ്റ് തന്നെയാണ് പ്രധാന ഏകകം. കാനഡയിൽ ഫാരൺഹീറ്റും സെൽഷ്യസും ഒരുപോലെ ഉപയോഗിക്കാറുണ്ട്.

യഷ് ചോപ്രയുടെ സംവിധാനത്തിൽ ആദിത്യ ചോപ്ര തിരക്കഥയെഴുതി യഷ് രാജ് ഫിലിംസിന്റെ ബാനറിൽ 2012-ൽ പുറത്തിറങ്ങിയ ഒരു ഹിന്ദി റൊമാന്റിക് ചലച്ചിത്രമാണ് ജബ് തക് ഹേ ജാൻ . ഷാരൂഖ് ഖാൻ, അനുഷ്ക ശർമ്മ, കത്രീന കൈഫ് എന്നിവർ കേന്ദ്രകഥാപാത്രങ്ങളായി എത്തിയ ഈ ചിത്രം 2012 നവംബർ 13 ന് ആരംഭിച്ച ആറ് ദിവസത്തെ ദീപാവലി വാരത്തിൽ പ്രദർശനത്തിനെത്തി. ചിത്രത്തിൽ ഗുൽസാറിന്റെ വരികൾക്ക് ഈണം നൽകിയിരിക്കുന്നത് എ.ആർ. റഹ്മാനാണ്. ഷാറൂഖ് ഖാനെ നായകനാക്കി യാഷ് ചോപ്രയുടെ നാലാമത്തെ ചിത്രമാണിത്.
യഷ് ചോപ്ര അവസാനമായി സംവിധാനം ചെയ്ത ജബ് തക് ഹേ ജാൻ ചലച്ചിത്രത്തിന് ഇന്ത്യയിലും വിദേശത്തും നല്ല പ്രതികരണമാണ് ലഭിച്ചത്. മികച്ച നിരൂപകശ്രദ്ധ നേടിയ ഈ ചിത്രം ബോക്സോഫീസിൽ ഒരു വലിയ വിജയമായിരുന്നു.

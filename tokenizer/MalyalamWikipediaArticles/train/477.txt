സഗ്‌ലൂൽ റാഗിബ് മുഹമ്മദ് നജ്ജാർ . ഈജിപ്ഷ്യൻ ഭൂഗർഭ ശാസ്ത്രജ്ഞൻ, ഗ്രന്ഥകാരൻ, ഖുർആൻ ഗവേഷകൻ. അറബി, ഇംഗ്ലീഷ്, ഫ്രഞ്ച് ഭാഷകളിലായി 150 ൽ പരം ശാസ്ത്രീയ പഠനങ്ങളും നാൽപത്തിയഞ്ചോളം പുസ്തകങ്ങളും രചിച്ചിട്ടുണ്ട്.
1933 നവംബർ 17 ന് ഈജിപ്തിലെ ബസ്‌യൂണിൽ ജനിച്ചു. 1955 ൽ കെയ്‌റോ യൂണിവേഴ്‌സിറ്റിയിൽ നിന്നും ഉയർന്ന മാർക്കോടെ ബിരുദപഠനം പൂർത്തീയാക്കി. അറബി, ഇംഗ്ലീഷ്, ഫ്രഞ്ച്, ജർമ്മൻ തുടങ്ങിയ ഭാഷകളിൽ അവഗാഹമുള്ള അദ്ദേഹം ഈജിപ്തിലെ പ്രമുഖ ഭൂഗർഭ ശാസ്ത്രജ്ഞൻ കൂടിയാണ്. 1963 ൽ ബ്രിട്ടനിലെ വേൽസ് യൂണിവേഴ്‌സിറ്റിയിൽ നിന്നും ഭൗമ ശാസ്ത്രത്തിൽ ഡോക്ടറേറ്റ് നേടി. ഖുർആനിലെ ശാസ്ത്രീയ സൂചനകളെ കുറിച്ച് പഠിക്കുന്ന സമിതിയുടെയും ഈജിപ്തിലെ ഇസ്‌ലാമിക വകുപ്പിന്റെ ഉന്നതാധികാര സമിതിയുടെയും അദ്ധ്യക്ഷനുമാണ് നജ്ജാർ. The Geological Concept of Mountains in the Qur'an എന്നതാണ് പ്രധാന കൃതി.

തമിഴ് ചലച്ചിത്രപിന്നണിഗായകനും കർണാടിക് സംഗീതജ്ഞനുമാണ് ഹരിചരൻ എന്നറിയപ്പെടുന്ന ഹരിചരൻ ശേഷാദ്രി. നിരവധി തമിഴ് തെലുഗു ചിത്രങ്ങളിൽ പിന്നണി ആലപിച്ചിട്ടുള്ള അദ്ദേഹം ഉസ്താദ് ഹോട്ടൽ എന്ന മലയാളചിത്രത്തിലെ "വാതിലിൽ ആ വാതിലിൽ... എന്നു തുടങ്ങുന്ന ഗാനാലാപനത്തിലൂടെ മലയാള ഗാനാസ്വാദകർക്കിടയിലും സുപരിചിതനായി. ഇതിനോടകം പതിനേഴിലധികം മലയാളചിത്രങ്ങളിൽ അദ്ദേഹം പിന്നണി പാടി.
1987 മാർച്ച് 20 ന് ചെന്നൈയിലെ ഒരു സംഗീതപാരമ്പര്യമുള്ള കുടുംബത്തിൽ ജനനം. 2004 ൽ പുറത്തിറങ്ങിയ കാതൽ എന്ന തമിഴ് ചിത്രത്തിലാണ് ആദ്യമായി പിന്നണി ആലപിക്കുന്നത്.മലയാളത്തിലെ ഹരിചരനന്റെ ആദ്യ ഗാനം പത്മശ്രീ ഭരത് ഡോ.സരോജ്കുമാർ എന്ന ചിത്രത്തിലെ 'മൊഴികളും മൗനങ്ങളും മിഴികളും വാചാലമായ് തിരകളും തീരവും ഹൃദയവും വാചാലമായ്'എന്ന ഗാനമാണ്.

ശരിയായ രീതിയിലുള്ള പാരായണത്തിനു വേണ്ടി വായനക്കാർക്ക് വിവിധ നിർദ്ദേശങ്ങൾ ചെറിയ സൂചനാക്ഷരങ്ങളുടെ രൂപത്തിൽ വാക്യഘടനയിൽ വിവിധഭാഗങ്ങളിലായി ഖുർ‌ആന്റെ അറബിയിലുള്ള പതിപ്പുകളിൽ ഉപയോഗിക്കുന്ന രീതി നിലവിലുണ്ട്.
തെറ്റായ പാരായണം മൂലം അർത്ഥവ്യത്യാസം ഉണ്ടാകാതിരിക്കാൻ വേണ്ടിയാണ്‌ ചിഹ്നങ്ങൾ ഉപയോഗിക്കുന്നത്‌.സാധാരണ അറബി വ്യവഹാര ഭാഷയിൽ ഇത്തരം സൂചനാക്ഷരങ്ങൾ ഉപയോഗിക്കുന്നില്ല.എന്നാൽ ഖുർആനിൽ ഉപയോഗിച്ചിരിക്കുന്ന ഭാഷയുടെ പ്രത്യേകത മൂലം ചിലപ്പോൾ ഒരു വാചകത്തിനുള്ളിൽ തന്നെ ഒന്നോ ഒന്നിലധികമോ വിരാമങ്ങൾ ആവശ്യമായി വരും.അതുപോലെത്തന്നെ ഒന്നിലധികം വാചകങ്ങൾ ഒരുമിച്ച്‌ പാരായണം ചെയ്യേണ്ടതും ചിലപ്പോൾ അനിവാര്യമായിരിക്കും.ചില ഭാഗങ്ങൾ ദീർഘിപ്പിച്ച്‌ പാരായണം ചെയേണ്ടതും നേരെ മറിച്ച്‌ ചിലത്‌ ചുരുക്കി പാരായണം ചെയ്യേണ്ടതുമുണ്ട്‌.
ഖുർ‌ആൻ പാരായണത്തിൽ ശ്രദ്ധിക്കപ്പെടുന്ന രണ്ടു കാര്യങ്ങളാണ് വഖ്‌ഫ്, വസ്വ്‌ൽ  എന്നിവ.നിറുത്തി വായിക്കുക അഥവാ രണ്ടു പദങ്ങൾക്കിടയിൽ മുറിച്ചു ചൊല്ലുന്നതിനെയാണ് വഖ്‌ഫ് എന്നു പറയുന്നത്.നിറുത്താതെ കൂട്ടിച്ചേർത്ത് വായിക്കുന്നതാണ് വസ്വ്‌ൽ.പദങ്ങളുടെ ഉച്ചാരണം ദീർഘിപ്പിക്കേണ്ടതിനെയാണ് മദ്ദ് എന്നതു കൊണ്ടുദ്ദേശിക്കുന്നത്.
കൂടുതൽ ഉപയോഗത്തിലിരിക്കുന്ന സൂചനാക്ഷരങ്ങൾ .

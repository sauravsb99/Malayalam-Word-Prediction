രാജസേനന്റെ സംവിധാനത്തിൽ ജയറാം, ജഗതി ശ്രീകുമാർ, ജനാർദ്ദനൻ, അഭിരാമി എന്നിവർ പ്രധാനവേഷങ്ങളിൽ അഭിനയിച്ച് 1999-ൽ പ്രദർശനത്തിനിറങ്ങിയ ഒരു ഹാസ്യ പ്രധാനമായ മലയാളചലച്ചിത്രമാണ് ഞങ്ങൾ സന്തുഷ്ടരാണ്. രാജസേനന്റെ കഥയ്ക്ക് രാജൻ കിഴക്കനേലയാണ് തിരക്കഥ രചിച്ചിരിക്കുന്നത്. അനുപമ സിനിമാസിന്റെ ബാനറിൽ തോമസ് കോര നിർമ്മിച്ച ഈ ചിത്രം വിതരണം ചെയ്തത് അനുപമ, കോക്കേഴ്സ് എന്നിവർ ചേർന്നാണ്‌.
എസ്. രമേശൻ നായർ എഴുതിയ ഗാനങ്ങൾക്ക് സംഗീതസംവിധാനം നിർവ്വഹിച്ചത് ഔസേപ്പച്ചൻ ആണ്. ഗാനങ്ങൾ വിപണനം ചെയ്തത് ഈസ്റ്റ് കോസ്റ്റ് ഓഡിയോസ്.

ചലച്ചിത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

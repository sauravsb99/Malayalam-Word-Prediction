കണ്ണൂർ ജില്ലയിലെ ഇരിക്കൂർ ബ്ലോക്കിൽ ഉൾപ്പെടുന്ന ഒരു ഗ്രാമപഞ്ചായത്താണ്‌ ഏരുവേശ്ശീ. ഇത് കണ്ണൂർ ലോകസഭാമണ്ഡലത്തിലും,ഇരിക്കൂർ നിയമസഭാമണ്ഡലത്തിലും ഉൾപ്പെടുന്നു. 
ഏരുവേശ്ശി സ്ഥലനാമം പുഴ - ഏരുവേശ്ശി പുഴയുടെ രണ്ടു ഭാഗത്തായി താമസിച്ചുവരുന്നവർ. വലിയ വാശിയിൽ ജീവിച്ചിരുന്നു. അതിനാൽ, ഇരുവരും വാശിക്കാരായിരുന്നു. എതിർ ചേരിയിൽ നിന്നും പോരടിച്ചവർ താമസിക്കുന്ന സ്ഥലത്തിന്‌ "എതിർദേശം" എന്നത്‌ ലോപ്പിച്ച്‌ എതിർവേശി അഥവാ "ഏരുവേശ്ശി" എന്ന സ്ഥലനാമം ഉണ്ടായി എന്ന്‌ പറയപ്പെടുന്നു.
ഏരുവേശ്ശി പഞ്ചായത്തിന്റെ ആദ്യത്തെ പഞ്ചായത്ത്‌ ബോർഡിലേക്ക്‌ തിരഞ്ഞെടുപ്പ്‌ നടത്തുന്നത്‌ 1955 ഡിസംബർ മാസത്തിലാണ്‌. ആദ്യത്തെ പ്രസിഡന്റ്‌ എം.പി. അബ്രഹാം മറ്റപ്പിള്ളിൽ
1 കിഴക്ക്: പയ്യാവൂർ ഗ്രാമപഞ്ചായത്ത് 2 തെക്ക്: ശ്രീകണ്‌ഠാപുരം പഞ്ചായത്ത്‌ 3 പടിഞ്ഞാറ്: ശ്രീകണ്‌ഠാപുരം പഞ്ചായത്ത്‌ 4 വടക്ക്: നടുവിൽ പഞ്ചായത്ത്‌ ,കർണാടക സംസ്ഥാനം
എരുവേശ്ശിയിലെ പൗരാണികമായ ക്ഷേത്രങ്ങളിലൊന്നാണ്‌ പാടിക്കുറ്റി ദേവീക്ഷേത്രം. ചെങ്ങോത്ത്‌ ചുഴലി ഭഗവതി ക്ഷേത്രം, എരുവേശ്ശി തെരുവ്‌ ഗണപതി ക്ഷേത്രം, മുച്ചിലോട്ട്‌ ഭഗവതി ക്ഷേത്രം, പുതിയകാവ്‌, ചെമ്പേരി ലൂർദ് മാതാ പള്ളി തുടങ്ങിയവയാൺ മുഖ്യ ആരാധനാലയങ്ങൾ.
കണ്ണൂർ ജില്ലയുടെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

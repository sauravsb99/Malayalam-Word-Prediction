പി.കേശവദേവ് ന്റെ മനോഹരമായ മലയാള നോവൽ ആണ് നടി. നാടകവേദിയിലെ ആശയ ദാരിദ്ര്യം, ആദർശങ്ങളോടുള്ള അവജ്ഞ, വർത്തമാന കാല പ്രശ്നങ്ങളെ സ്വീകരിക്കുവാനുള്ള വൈമുഖ്യം, പേക്കോലം തുള്ളി പണം വാങ്ങുന്ന കലാവ്യഭിചാരം എന്നിവയെ ആസ്പദമാക്കി എഴുതപ്പെട്ട നാടക നോവൽ. പതിനാറ് അദ്ധ്യായങ്ങളിലായി എഴുതപ്പെട്ട ഈ നോവലിലെ പ്രധാന കഥാപാത്രം അതി സൂക്ഷ്മമായ നിരീക്ഷണ ശക്തിയും പ്രായത്തിൽ കവിഞ്ഞ പക്വതയും ഉള്ള മീനാക്ഷി എന്ന പെൺകുട്ടിയാണ്. ഗോവിന്ദപ്പിള്ള, ജാനകിയമ്മ, മനോഹരി, മോഹനൻ എന്നിവരാണ് മറ്റു പ്രധാന കഥാപാത്രങ്ങൾ. ടി. കെ. വർഗ്ഗീസ് വൈദ്യൻ ആണു ഈ പുസ്തകത്തിന്റെ പ്രസാദകൻ. 1945 ൽ യുദ്ധo മൂർച്ഛിച്ച സമയ പശ്ചാത്തലത്തിലാണ് ഈ നോവൽ എഴുത പ്പെട്ടിരിക്കുന്നത്.

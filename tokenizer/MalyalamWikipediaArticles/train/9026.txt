ഒഴിവാക്കാൻ സാദ്ധ്യതയുള്ള ലേഖനങ്ങൾ എന്ന താളിൽ ഈ ലേഖനത്തിന്റെ വിവരണത്തിൽ താങ്കളുടെ അഭിപ്രായം രേഖപ്പെടുത്തുക.ദയവായി സംവാദത്താളിലെ നിരീക്ഷണങ്ങളും കാണുക.
മലയാള നാടകകൃത്തും ചെറുകഥാകൃത്തും നോവലിസ്റ്റുമായിരുന്നു ഇ.വി.ജി. എന്ന പേരിൽ അറിയപ്പെടുന്ന ഇ.വി. ഗോപാലൻ. നോവലുകൾ, ചെറുകഥകൾ, ബാലസാഹിത്യകൃതികൾ, പരിഭാഷകൾ എന്നിങ്ങനെ പലവിഭാഗത്തിൽപെടുത്താവുന്ന ഒരു ഡസനിലധികം പുസ്തകങ്ങൾ ഇ.വി.ജി. എഴുതി. സമൂഹത്തിലെ മർദ്ദിത ജനവിഭാഗത്തിന്റെയും, ഇടത്തരക്കാരന്റെയും ജീവിതാനുഭവങ്ങൾ ആണ്കഥകളിലെ പ്രമേയം. 
1916 ജൂൺ 1ന് പള്ളിപ്പുറം വില്ലേജ് എരണേഴത്ത് ജനിച്ചു. സാഹിത്യകാരനായ ഇ.വി. വേലുക്കുട്ടിയും കല്യാണിയുമായിരുന്നു മാതാ പിതാക്കൾ. ഇന്റർമീഡിയറ്റ് പഠനശേഷം അദ്ദേഹം അദ്ധ്യാപകപരിശീലനം നേടി. ടി.ടി.സി. പാസായശേഷം 1942 മുതൽ അദ്ധ്യാപകനായി. 1951 ൽ മദിരാശി സർവ്വകലാശാലയിൽ നിന്നും വിദ്വാൻ പരീക്ഷ ജയിച്ചു. പനങ്കാട്ട് ഹൈസ്‌ക്കൂളിൽ ഭാഷാ അദ്ധ്യാപകനായിരുന്നു. മണപ്പുറം പുരോഗമനസാഹിത്യസമിതിയുടെ സ്ഥാപക്കുന്നതിൽ മുഖ്യ പങ്ക് വഹിച്ചു. കുട്ടികൾക്കുവേണ്ടി എഴുതിയ കഥകളാണ് ധർമ്മോപദേശകഥകൾ. വിറ്റാമിനുകൾ എന്ന കൃതി ശാസ്ത്രവിഷയമാണ്. രാശി എന്ന സർപ്പം എന്ന പുസ്തകം തർജ്ജമയാണ്. എൻ.ബി.എസ്. വിജ്ഞാനകോശത്തിനുവേണ്ടി പല ലേഖനങ്ങളും എഴുതിയിട്ടുണ്ട്. ഇ.വി.ജി.യുടെമറ്റൊരു ശാസ്ത്രഗ്രന്ഥമാണ് ഇന്നത്തെ ലോകത്തിൽ രസതന്ത്രം.
1995 ഏപ്രിൽ21ന് ഇ.വി.ജി. മരിച്ചു.

ഹോട്ടലുകളുടെയും റിസോർട്ടുകളുടെയും അന്താരാഷ്‌ട്ര ശ്രിംഖലയായ റാഡിസൺ ഹോട്ടൽസിൻറെ യൂറോപ്പ്, ആഫ്രിക്ക, ഏഷ്യ എന്നിവടങ്ങളിലും മുഖ്യമായും അമേരിക്കയ്ക്കു പുറത്തുള്ള ബ്രാൻഡ്‌ ആണ് റാഡിസൺ ബ്ലു. കാൾസൺ റെസിഡോർ ഹോട്ടൽ ഗ്രൂപ്പ് ആണ് ഈ ഹോട്ടലുകൾ നടത്തുന്നത്. ഡിസംബർ 2014-ലെ കണക്കനുസരിച്ചു ലോകത്തിലെമ്പാടുമായി 287 ഹോട്ടലുകളിലായി 68,270 മുറികൾ റാഡിസൺ ബ്ലുവിനുണ്ട്. 102 ഹോട്ടലുകളിലായി 23,489 മുറികൾ നിർമ്മാണത്തിലുമാണ്.
സ്കാണ്ടിനെവിയൻ എയർലൈൻസ്‌ സിസ്റ്റം റെസിഡോർ ഹോട്ടൽ ഗ്രൂപ്പിൻറെ മുഖ്യ ഷെയർഹോൾഡർ ആയിരുന്നു, അവരുടെ ബ്രാൻഡ്‌ റാഡിസൺ എസ്എഎസ് ഹോട്ടൽസിനു ലൈസൻസും നൽകിയിരുന്നു. 2009-ൽ എസ്എഎസ് പങ്കാളിത്തത്തിൽനിന്നും പിന്മാറിയ ശേഷം റാഡിസൺ എസ്എഎസ് എന്ന പേരിനു പകരം റാഡിസൺ ബ്ലു എന്നാക്കി. പുതിയ ബ്രാൻഡിനെ സാവധാനം പോർട്ട്‌ഫോളിയോയിൽ കൊണ്ടുവരികയാണ്.  2012-ൽ കാൾസൺ ഹോട്ടൽസും റെസിഡോർ ഹോട്ടൽസും ചേർന്നു കാൾസൺ റെസിഡോർ ഹോട്ടൽ ഗ്രൂപ്പ് രൂപീകരിച്ചു.
1960-ൽ ദി റോയൽ കോപൻഹേഗൻ ഹോട്ടൽ ഡെന്മാർക്കിൽ ആരംഭിച്ചു. സ്കാണ്ടിനെവിയൻ എയർലൈൻ ഗ്രൂപ്പായ എസ്എഎസിൻറെ ഹോട്ടൽ വിഭാഗമായ എസ്എഎസ് ഇന്റർനാഷണൽ ഹോട്ടൽസിനു വേണ്ടി ആർനെ ജേക്കബ്‌സൺ ആണ് ഈ ഹോട്ടൽ രൂപകൽപന ചെയ്തത്. 1994-ൽ യൂറോപ്പ്, മിഡിൽ ഈസ്റ്റ്, ആഫ്രിക്ക എന്നിവടങ്ങളിൽ ബ്രാൻഡിംഗിനു വേണ്ടി റാഡിസൺ ബ്രാൻഡും എസ്എഎസ് ഇന്റർനാഷണൽ ഹോട്ടൽസും യോജിച്ചപ്പോഴാണ് റാഡിസൺ എസ്എഎസ് ഉണ്ടായത്. 
2000-ൽ റാഡിസൺ എസ്എഎസ് തങ്ങളുടെ നൂറാമത്തെ ഹോട്ടൽ തുറന്നു. 
ഏഷ്യ പസിഫിക് റാഡിസൺ ബ്ലു ഹോട്ടലുകൾ

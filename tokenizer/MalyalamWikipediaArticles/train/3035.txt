രമാബായി ഭീംറാവു അംബേദ്കർ ഡോ. ഭീംറാവു റാംജി അംബേദ്കറുടെ ആദ്യ ഭാര്യയായിരുന്നു. രമാബായിയുടെ നിശ്ചയദാർഡ്യവും, ആത്മസമർപ്പണവും, ത്യാഗമനോഭാവവും അംബേദ്കറുടെ ഉയർച്ചയ്ക്ക് വളരെയധികം സഹായിച്ചിരുന്നു. നിരവധി ജീവചരിത്ര സിനിമകളിലും പുസ്തകങ്ങളിലും അവർ വിഷയമായി തീർന്നിട്ടുണ്ട്. ഭർത്താവിനുവേണ്ടി ജീവിതം ഉഴിഞ്ഞു വച്ച് ജീവിച്ച രമാബായിയെ ഇന്ത്യയിൽ ബഹുമാനിക്കപ്പെടുന്ന ഒരു വനിതയായി കണക്കാക്കുന്നു. 

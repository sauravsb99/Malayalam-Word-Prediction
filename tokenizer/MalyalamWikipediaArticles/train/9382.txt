അംബ്ലർ അമേരിക്കൻ ഐക്യനാടുകളിലെ അലാസ്ക സംസ്ഥാനത്തുള്ള ഒരു പട്ടണമാണ്. 2010 ലെ സെൻസസ് അനുസരിച്ച് വെറും 258 മാത്രമായിരുന്നു ഈ പട്ടണത്തിലെ ജനസംഖ്യ. അലാസ്കയിലെ വലിയ ഇന്യൂപ്യാക് ഭാഷ സംസാരിക്കുന്ന പ്രദേശത്താണ് ഈ പട്ടണം സ്ഥിതി ചെയ്യുന്നത്. ഷുഗ്നാക്ക് പ്രാദേശിക ഭാഷയുമായി ബന്ധമുള്ള ഇതിൻറെ വകഭേദം അംബ്ലർ എന്നറിയപ്പെടുന്നു.
കോബുക് നദിയുടെ വടക്കൻ കരയിൽ, അംബ്ലർ, കോബുക് നദികളുടെ സംഗമസ്ഥാനത്തിനു സമീപത്തായി, 67°05′06″N 157°51′37″W / 67.085000°N 157.860331°W / 67.085000; -157.860331 അക്ഷാംശ രേഖാംങ്ങളിലാണ് ഈ പട്ടണം സ്ഥിതി ചെയ്യുന്നത്. ആർട്ടിക്ക് ആർട്ടിക് വൃത്തത്തിൻ 45 മൈൽ അകലെയാണ് ഇതിൻറെ സ്ഥാനം.

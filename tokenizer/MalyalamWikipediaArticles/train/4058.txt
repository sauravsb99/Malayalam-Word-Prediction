
തുവലുകൾ ഉള്ള ചെറിയ പറക്കാത്ത ഇനം ദിനോസർ ആയിരുന്നു ആങ്കിയോർനിസ്. മധ്യ ജുറാസ്സിക്‌ കാലത്ത് ആണ് ഇവ ജീവിച്ചിരുന്നത്. തെറാപ്പോഡ വിഭാഗത്തിൽ പെട്ട ഇവ പക്ഷിളുടെയും ദിനോസറുകളുടെയും ഇടയിൽ ഉള്ള ഒരു പ്രധാന കണ്ണിയാണ്.പേരിന്റെ അർഥം പക്ഷികളോട് അടുത്ത എന്നാണ്. ദിനോസറുകളിൽ കണ്ടെത്തിയതിൽ വെച്ച് ഭാരത്തിന്റെ കാര്യത്തിൽ ഏറ്റവും ചെറിയ ദിനോസർ ഇവയാണ്.
ഇവയുടെ ഭാരം ഏകദേശം 110 ഗ്രാം മാത്രം ആയിരുന്നു, അത് കൊണ്ട് തന്നെ ഇന്ന് വരെ കണ്ടെത്തിയതിൽ വെച്ച് ഏറ്റവും ഭാരം കുറഞ്ഞ ദിനോസർ ഇവയാണ് . നീളം 34 സെ മീ ആണ്.
ഇവയുടെ വളരെ നല്ല ഫോസ്സിലുകൾ കണ്ടെതിയിടുണ്ട് ഇതിൽ നിന്നും ഇവയുടെ തുവലിന്റെ ഘടന, നിറം എന്നിവ മനസ്സിലാകാൻ സാധിച്ചിടുണ്ട്. ചൈനയിൽ നിന്നും ആണ് ഫോസ്സിൽ കണ്ടു കിട്ടിയിടുള്ളത്. ഇത് വരെ മൂന്ന് ഫോസ്സിലുകൾ മാത്രമേ ശാസ്ത്ര ലോകത്തിന് പഠന വിധേയം ആകാൻ കഴിഞ്ഞിടുള്ളൂ ,എന്നാൽ സ്വകാര്യ ശേഖരം, മ്യൂസിയം എന്നിവിടങ്ങളിൽ ഇവയുടെ നൂറു കണക്കിന് ഫോസ്സിലുകൾ ഉണ്ട്.

ഷിർവാൻ ദേശീയോദ്യാനം അസർബൈജാനിലെ ഒരു ദേശീയോദ്യാനമാണ്. സൽയാൻ റയോൺ ഭരണനിർവ്വഹണ ജില്ലയിലെ പ്രദേശത്ത് 2003 ജൂലൈ 5 ന് അസർബൈജാൻ പ്രസിഡന്റ് ഇൽഹാം അലിയെവിൻറെ കൽപന പ്രകാരം ഈ ദേശീയോദ്യാനം നിലവിൽ വന്നു. ഈ ദേശീയോദ്യാനത്തിൻറെ ഉപരിതല വിസ്തീർണ്ണം 54,373.5 ഹെക്ടർ ആണ്. 1969 ൽ സ്ഥാപിച്ചിരുന്ന ഷിർവാൻ സ്റ്റേറ്റ് റിസർവിന്റെ സ്ഥാനത്താണ് ഷിർവാൻ ദേശീയോദ്യാനം സമീപ പ്രദേശങ്ങൾ ചേർത്ത് സ്ഥാപിക്കപ്പെട്ടത്. ഗോയിറ്റേഡ് ഗസെല്ലെ, വാട്ടർഫൗൾ പക്ഷികൾ, ഷിർവിൻ താഴ്വരയിലെ സാധാരണ സസ്യജനുസുകൾ എന്നിവയുടെ സംരക്ഷണം, പുനരുൽപാദനം എന്നിവയാണ് ഈ ഉദ്യാനം ലക്ഷ്യമിടുന്നത്.

Coordinates: 3°51′36″N 159°21′52″W / 3.86000°N 159.36444°W / 3.86000; -159.36444
മധ്യ-ശാന്ത സമുദ്രത്തിലെ ഒരു പവിഴദ്വീപാണ് ടാബീറൻ. ഫാനിങ് ദ്വീപ് എന്നും ഇതിന് പേരുണ്ട് . ഹാവായിക്കു തെക്ക് ഭാഗത്തായി സ്ഥിതി ചെയ്യുന്നു. ലൈൻ ദ്വീപുകളിലൊന്നായ ഇത് ഇപ്പോൾ കിരിബാത്തിയുടെ ഭാഗമാണ്. ഏകദേശം 35 ച. കി. മീ. വിസ്തൃതിയുള്ള ഈ ദ്വീപിലെ ജനസംഖ്യ 1309 മാത്രമാണ്.
ടാബീറൻ ദ്വീപുകളിലെ ഭൂരിഭാഗം പ്രദേശങ്ങളും തെങ്ങിൻതോപ്പുകളാണ്. തദ്ദേശവാസികളില്ലാത്ത ഈ ദ്വീപിലെ മിക്ക കൃഷിയിടങ്ങളിലെയും തൊഴിലാളികൾ ഗിൽബർട്ട് ദ്വീപുനിവാസികളാണ്. കൊപ്രയാണ് മുഖ്യ ഉത്പന്നം.
അമേരിക്കൻ പര്യവേഷകനായ എഡ്മണ്ട് ഫാനിങ് ആണ് 1798-ൽ ടാബീറൻ ദ്വീപസമൂഹം കണ്ടെത്തിയത്. 1899-ൽ ഈ ദ്വീപ് ബ്രിട്ടന്റെ ഭാഗമായി. തുടർന്ന് 1916-ൽ 'ഗിൽ ബർട്ട് ആന്റ് എലിസ്' കോളനിയുടെ ഭാഗമായി മാറിയ ടാബീറൻ ദ്വീപ് 1979-ലാണ് കിരിബാത്തിയിലുൾപ്പെട്ട ഒരു പ്രദേശമായി തീർന്നത്.
ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

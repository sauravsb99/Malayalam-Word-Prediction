
സപുഷ്പികളിൽപെടുന്ന ഓക്സാലിഡേസീ സസ്യകുടുംബത്തിലെ ഒരു ജീനസ് ആണ് ബയോഫൈറ്റം . ഏകദേശം അൻപതോളം സ്പീഷിസുകളുള്ള ഈ ജീനസ്സിലെ സസ്യങ്ങളെ ഉഷ്ണമേഖലകളിലും മിതോഷ്ണമേഖലകളിലും വ്യാപിച്ചുകിടക്കുന്നു. ഈ ജീനസ്സിൽ മുക്കുറ്റി, Biophytum petersianum തുടങ്ങിയ സസ്യങ്ങൾ ഔഷധികളാണ്.
ഇവയുടെ ഇലകൾ ഏകാന്തരന്യാസത്തിൽ ക്രമീകരിക്കപ്പെട്ടതും സംയുക്ത പത്രങ്ങളോടു കൂടിയവയുമാണ്. ഇലകളിലെ സിരാവിന്യാസം ജാലികാസിരാവിന്യാസമാണ്. ഇരുട്ടിൽ ഈ കുടംബത്തിലെ മിക്ക സസ്യങ്ങളുടേയും ഇലകൾ നിദ്രാവസ്ഥയിലേക്ക് പോകാറുണ്ട്. പത്രവൃന്തത്തിന്റെ അടിയിലായി കാണപ്പെടുന്ന പൾവീനസ് എന്ന ഭാഗത്തിന്റെ സഹായത്തോടെയാണ് ഇത് സാധ്യമാകുന്നത്. പത്രവൃന്തത്തിന്റെ അടിയിലായി ദ്വിലിംഗ സ്വഭാവത്തോടു കൂടിയ ഇവയുടെ പൂക്കൾ പ്രസമത പാലിക്കുന്നവയാണ്.

കേരളത്തിലെ നമ്പൂതിരിമാർക്കിടയിൽ പ്രചാരത്തിലുണ്ടായിരുന്ന ഒരു അനുഷ്ഠാന കലയാണ് സംഘക്കളി. സംഘക്കളി എന്ന പേരു കൂടാതെ യാത്ര കളി, പാനേംകളി,ശാസ്ത്രാങ്കം, ചിത്തിരാങ്കം എന്നീ പേരുകളിലും ഈ കളി അറിയപ്പെട്ടിരുന്നു.ഒരനുഷ്ഠാന കലയുടെ ലക്ഷണങ്ങളെല്ലാമുണ്ടെങ്കിലും സംഘക്കളി വിനോദത്തിന്റെയും വിജ്ഞാനത്തിന്റെയും കലകൂടിയാണ്. സന്താനലാഭത്തിനും പ്രേതശുദ്ധിക്കും വളരെ വിശേഷമെന്നു സംഘക്കളിയെ കരുതുന്നു. സംഘക്കളിയിലെ പഴയ പാട്ടുകളിൽനിന്നു പ്രാചീന കേരളത്തിലെ ആര്യദ്രാവിഡബന്ധത്തെപ്പറ്റി പല അറിവുകളും ലഭിക്കുന്നതാണു്. 
ചോറൂണ്, ഉപനയനം, സമാവർത്തനം, വിവാഹം, ഷഷ്ട്യബ്ദപൂർത്തി, മഹാരാജാക്കന്മാരുടെ തിരുനാൾ എന്നിങ്ങനെയുള്ള വലിയ ചടങ്ങുകൾക്കാണ് സംഘക്കളി സാധാരമായി കളിപ്പിക്കാറുള്ളത്. നാലുപാദം മാത്രമായും നാലുപാദവും പാനയും മാത്രമായും അടിയന്തരം കഴിപ്പിക്കാവുന്നതാണ്; എന്നാൽ കളിമാത്രമായോ പാനയും കളിയും മാത്രമായോ പാടുള്ളതല്ല.നമ്പൂതിരിമാർ ആയുധവിദ്യ സ്വീകരിക്കുന്നതിനു മുൻപ് തന്നെ ഉള്ള ഏർപ്പാടാവണം പനെഗളി ഇതിൽ നമ്പൂതിരി അല്ലാത്തവർക്കും പങ്കുണ്ട് .കളംപാട്ട് ,പാന മുതലായവയുടെ ചില പൂർവരൂപങ്ങൾ പാനെകളിയിൽ കാണാം.
ഇതിന്റെ ഉത്ഭവത്തെപ്പറ്റി കേരളോൽപത്തിയിൽ ഇങ്ങനെപ്പറയുന്നതായി ഉള്ളൂർ കേരള സാഹിത്യ ചരിത്രത്തിൽ പറയുന്നു. പള്ളിവാണപെരുമാൾ കേരളം രക്ഷിച്ചുവന്ന കാലത്തു ബുദ്ധമതക്കാരും നമ്പൂരിമാരും തമ്മിൽ തൃക്കാരിയൂരമ്പലത്തിൽവെച്ചു മതസംബന്ധമായി ഒരു വാഗ്വാദമുണ്ടാകുകയും അതിൽ ജയം സിദ്ധിക്കുന്നതിനുവേണ്ടി നമ്പൂരിമാർ തൃക്കാരിയൂരപ്പനെ ഭജിക്കുകയും ചെയ്തു. ആ അവസരത്തിൽ ജങ്ഗമൻ എന്നൊരു മഹർഷി അവിടെ ചെന്നു നാലുപാദത്തോടുകൂടിയ ഒരു മന്ത്രം നമ്പൂരിമാർക്കു് ഉപദേശിച്ചു. ഒരു മണ്ഡലം ഭജിച്ചപ്പോൾ ആറു പരദേശബ്രാഹ്മണർ അവിടെ വരികയും അവരുടെ സാഹായത്തോടുകൂടി നമ്പൂരിമാർ ബുദ്ധമതക്കാരെ തോല്പിക്കുകയും ചെയ്തു. അന്നു മുതല്ക്കു് ആ ʻനാലുപാദംʼ അഭീഷ്ടപ്രദമാണെന്നുള്ള ബോധത്താൽ കേരളീയർക്കു് ആദരണീയമായിത്തീർന്നു. 
നാലു പാദം, പാന, കളി എന്നിങ്ങനെ മൂന്നംശമായി സംഘക്കളിയെ വിഭജിക്കാം. ഇവയിൽ നാലുപാദമാണ് അതിപ്രധാനം; അതു കഴിഞ്ഞാൽ പാനയും, നാലുപാദം മാത്രമേ ആദ്യകാലത്തുണ്ടായിരുന്നുള്ളൂ. പാന പിന്നീടും കളി ഒടുവിലും കൂട്ടിച്ചേർത്തതാണെന്നാണ് ഉള്ളൂരിന്റെ അനുമാനം. 
ഇതു സംഘക്കാരുടെ സംഘസ്ഥലത്തേയ്ക്കുള്ള പ്രവേശവും ʻകണമിരിക്കʼലും ആകുന്നു. ʻകണമിരിക്കുകʼ എന്നാൽ ഗണ മായിരിക്കുക എന്നർത്ഥം. അപ്പോൾ ചൊല്ലുന്ന പാട്ടു ഭദ്രകാളിയേയോ ശാസ്താവിനേയോ പറ്റിയായിരിക്കണം.
വൈകുന്നേരത്തെ സന്ധ്യാവന്ദനം കഴിഞ്ഞാണ് നാലുപാദം സ്വരവും താളവുമൊപ്പിച്ച് ഉച്ചരിക്കേണ്ടത്. 
എന്നുമരങ്ങിൽ നിലയ്ക്കുക വിണ്ണോർനായകനേ!വഞ്ചന ചെയ്യെമദൂതകൾ വന്തണയും മാലൊഴിവാൻകേണികൾ ചൂഴ്തിരിക്കാരിയൂർ മുക്കണ്ണരേ മുക്കണ്ണരേ. 
അത്താഴസ്സദ്യയുടെ മധ്യത്തിൽ കറിശ്ശോകങ്ങളും ഒടുവിൽ നീട്ടും ചൊല്ലാറുണ്ട്. നീട്ടു പുരാണപുരുഷന്മാരിൽ ഒരാൾ തന്റെ പ്രതിദ്വന്ദ്വിക്കു് എഴുതുന്നതും, അതിലെ ഭാഷ സംസ്കൃതവുമാണ്. സദ്യ കഴിഞ്ഞു വഞ്ചിപ്പാട്ടു പാടിക്കൊണ്ടു നെടുമ്പുരയിൽ എത്തി ചാത്തിരന്മാർ കെട്ടിയുടുത്തിരുന്നു് കേളികൊട്ടിത്തീർന്നാൽ ഏതെങ്കിലും രാഗം പാടി മേളം കൊട്ടും. അതാണു പാന. 
തുണപെടു ശിവപുത്തിരാ! തൂയപാച്ചോറു തന്തേൻ;പണമുടയരവുതന്മേൽ പള്ളികൊള്ളുന്ന മായോൻഇണയടിതൊഴുതിരന്നേനിമ്പമായ് നല്കിനിക്കു്. 
പാനപ്പാട്ടുകൾ കഴിഞ്ഞാൽ കണ്ടപ്പന്റെ വരവായി. കണ്ടപ്പന്റെ വേഷവും നമ്പൂരിമാർതന്നെയാണു കെട്ടുന്നത്. ʻനീയാരു്?ʼ എന്നുള്ള രങ്ഗവാസികളുടെ ചോദ്യത്തിനു ʻʻമാനം വളഞ്ഞൊരു വളപ്പിനകത്തു, മഹാമേരുവിങ്കൽനിന്നും തെക്കുവടക്കു കിഴക്കു പടിഞ്ഞാറു്, ആനമലയോടുപ്പുകടലോടിടയിൽ, ചേരമാൻമലനാട്ടിൽ ചെറുപർപ്പൂർ ച്ചാർന്ന കിരിയത്തിൽ പന്നിക്കുന്നത്തു കൂട്ടത്തിൽ പണ്ടാരക്കുന്നത്തു പടിഞ്ഞാറേ താവഴിയിൽˮ ജനിച്ച ഒരു ശൂരപുരുഷനാണ് എന്നു കയ്മൾ മറുപടിപറയുന്നു.
വട്ടമിരിപ്പുകളിയാണു് ആദ്യത്തെ ചടങ്ങു്. ചില ദേവപ്രീതികരങ്ങളായ സ്തോത്രങ്ങളോടെയാണ് ഇതിന്റെ തുടക്കം. കളിയിൽ ആംഗ്യമെന്നും ആസ്യ മെന്നും രണ്ടു ഭാഗമുണ്ടു്. ആംഗ്യത്തിൽ ʻʻപൂവാതെ മുല്ലേ മുല്ലേˮ ഇത്യാദിയായ പാട്ടും ആസ്യത്തിൽ ʻʻകോപ്പിട്ട പെണ്ണിന്റെ കോമളം കണ്ടിട്ടു കോൾമയിർക്കൊള്ളുന്നു മാലോകരേˮ തുടങ്ങിയ പാട്ടും ഉൾപ്പെടും. ഇങ്ങനെ പല വിനോദഗാനങ്ങളും പാടിത്തീർന്നാൽ പിന്നെയും കയ്മളുടെ വരവായി. കയ്മളും ഓതിക്കനും തമ്മിലുള്ള സംവാദമാണ് പിന്നീട്. അടുത്ത ചടങ്ങുകൾ ചെപ്പടിവിദ്യയും വിഡ്ഢിപുറപ്പാടുമാണ്. വിഡ്ഢിയുടെ മഞ്ഞപ്പാട്ട് ഇങ്ങനെ പോകും 
പ്പിന്നെ മഞ്ഞക്കിളിയെപ്പിടിക്കാലോ.മഞ്ഞക്കിളിയെപ്പിടിച്ചാൽ-പ്പിന്നെ-ച്ചപ്പും ചവറും പറിക്കാലോ.ചപ്പും ചവറും പറിച്ചാൽ-പ്പിന്നെ-ഉപ്പും മുളകും തിരുമ്മാലോ.ഉപ്പും മുളകും തിരുമ്യാൽ-പ്പിന്നെ-ച്ചട്ടീലിട്ടു പൊരിക്കാലോ.ചട്ടീലിട്ടു പൊരിച്ചാൽ-പ്പിന്നെ-പ്പച്ചെലവാട്ടിപ്പൊതിയാലോ.പച്ചെലവാട്ടിപ്പൊതിഞ്ഞാൽ-പ്പിന്നെ-ത്തണ്ടാൻപടിക്കൽചെല്ലാലോ.
ഇതു കളിയുടെ അവസാനത്തേ ചടങ്ങാണു്. ഓരോ അടവു പിടിച്ചുള്ള അഭ്യാസങ്ങൾ ആ ഘട്ടത്തിൽ അരങ്ങത്തു പ്രദർശിപ്പിക്കുന്നു. 
ആദിത്യപൂജ · അഷ്ടപദി · അയ്യപ്പൻ തീയാട്ട് · അയ്യപ്പൻ‌പാട്ട് · അയനിപ്പാട്ട് · അലാമിക്കളി · അർജ്ജുന നൃത്തം · അറബനമുട്ട് · ആടിവേടൻ · ആണ്ടി · ആണ്ടിക്കളി · ആര്യന്മാലാ നാടകം · ഉടുക്കുകൊട്ടിപ്പാട്ട് · ഏഴിവട്ടംകളി · എഴമത്തുകളി · ഐവർകളി · ഒപ്പന · ഓട്ടൻ തുള്ളൽ · ഓണത്തുള്ളളൽ · ഓണത്തല്ല് · ഓതിയാട്ടം · കണ്യാർകളി · കഥകളി · ഏലേലക്കരടി · കരടികളി · കളരിപ്പയറ്റ് · കളമെഴുത്തുപാട്ട് · കാക്കാരിശ്ശിനാടകം · കാവടിയാട്ടം · കാളിയൂട്ട് · കാളക്കളി · കാളി തീയാട്ട് · കുത്തിയോട്ടം · കുറുന്തിനിപ്പാട്ട് · കുട്ടിച്ചാത്തനാട്ടം · കുതിരവേല · കുമ്മാട്ടി · കുതിരകളി · കുറത്തിയാട്ടം · കൂടിയാട്ടം · കൃഷ്ണനാട്ടം · കേളിയാത്രം · കൈകൊട്ടിക്കളി · കൈകൊട്ടുപാട്ട് · കോതാമ്മൂരിയാട്ടം · കോഴിപ്പോരുകളി · കോലം · കോൽക്കളി · കോവിൽ നൃത്തം · ചവിട്ടുനാടകം · ചാക്യാർക്കൂത്ത് · ചപ്പകെട്ട് · ചെങ്ങന്നൂരാതിപ്പാട്ട് · ശാലിയ പൊറാട്ട് · ചെണ്ടമേളം · ചെറിയാണ്ടി വലിയാണ്ടി · ചോഴി · തപ്പുമേളം · തായമ്പക · താലംകളി · തിടമ്പു നൃത്തം · തിരുവാതിരക്കളി · തിറയാട്ടം · തിമബലി · തീയാട്ട് · തുമ്പി തുള്ളൽ · തുമ്പിയറയൽ · തെക്കനും തെക്കത്തിയും · തെയ്യന്നം · തെയ്യം · തെയ്യംതിറ · തേരുതുള്ളൽ · തോൽപ്പാവക്കൂത്ത് · തോറ്റം · ദഫ് മുട്ട് · ദാരികവധം · നങ്ങ്യാർക്കൂത്ത് · നടീൽപാട്ട് · നന്തുണിപ്പാട്ട് · നവരാത്രി വേഷം · നാദസ്വരം · നായാടിക്കളി · പഞ്ചവാദ്യം · പഞ്ചാരിമേളം · പടയണി · പണിയർകളി · പതിച്ചിക്കളി · പയ്യന്നൂർ കോൽകളി · പരിചകളി · പരിചമുട്ടുകളി · പള്ളുകളി · പുള്ളുവൻ പാട്ട് · പൂക്കാവടിയാട്ടം · പറവേല · പറയൻ കൂത്ത് · പറയൻ തുള്ളൽ · പാക്കനാർതുള്ളൽ · പാഠകം · പാണർപൂതം · പാണ്ടിമേളം · പാന · പാനപ്പാട്ട് · പാമ്പുതുള്ളൽ · പാവക്കഥകളി · പുലിക്കളി · പുള്ളുവൻ പാട്ട് · പൂതംകളി · പൂതനും തിറയും · പൂരക്കളി · പൊട്ടിക്കളി · പൊറാട്ടുനാടകം · പൊറാട്ടൻ കളി · പൊറാട്ട് · മലമക്കളി · മലവേട്ടുവർനൃത്തം · മലയൻ‌കെട്ട് · മണ്ണാൻ‌കൂത്ത് · മണ്ണാർപൂതം · മാപ്പിളപ്പാട്ട് · മാർഗ്ഗംകളി · മാരിയമ്മപൂജ · തലയാട്ടം · മുടിയേറ്റ് · മുട്ടുംവിളിപ്പാട്ട് · മുളവടിനൃത്തം · മൂക്കൻചാത്തൻ · മോത്തളംപാട്ട് · മോഹിനിയാട്ടം · യക്ഷഗാനം · വടക്കൻ പാട്ട് · തെക്കൻ പാട്ടുകൾ · വടിതല്ല് · വട്ടക്കളി · വില്ലുപാട്ട് · വേടൻ‌തുള്ളൽ · വേലകളി · വേലൻ പാട്ട് · വൈക്കോൽപൂതം · ശിങ്കാരിമേളം · ശീതങ്കൻ തുള്ളൽ · ശൂരം‌പോര് · സർപ്പം തുള്ളൽ · സർപ്പപ്പാട്ട് · സോപാനസംഗീതം · സംഘക്കളി · മങ്ങലംകളി · 
സാംസ്കാരവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

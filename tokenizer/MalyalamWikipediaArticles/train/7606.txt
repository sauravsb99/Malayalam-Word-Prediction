ദ അഡ്വഞ്ചേർസ് ഓഫ് പിനോക്യോ ഇറ്റാലിയൻ ഗ്രന്ഥകാരനായ കാർലോ കൊള്ളോഡി കുട്ടികൾക്കുവേണ്ടി പെസ്‍കിയ പട്ടണത്തിൽവച്ച് എഴുതിയ ഒരു നോവലാണ്. നോവലിൻറെ ആദ്യപകുതി 1881 ലും 1882 ലും പരമ്പരയായി “La storia di un burattino” എന്ന പേരിൽ പ്രസിദ്ധീകരിച്ചിരുന്നതാണ്. പിന്നീട് 1883 ഫെബ്രുവരിയിൽ കുട്ടികൾക്കുള്ള ഒരു മുഴുവൻ പുസ്തകമായി പൂർത്തിയാക്കുകയായിരുന്നു. പിനോക്യോ എന്ന വികൃതിയായ ഒരു മരപ്പാവയുടെ സാഹസികതകളും അവൻറെ മരപ്പണിക്കാരനായ പിതാവ് ഗെപ്പെറ്റോയുമാണ് ഈ നോവലിലെ പ്രധാന കഥാപാത്രങ്ങൾ.

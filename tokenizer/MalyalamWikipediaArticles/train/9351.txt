വിഖ്യാത ശിലാലിഖിത-പുരാവസ്തുശാസ്ത്ര ഗവേഷക പണ്ഡിതനാണ് ഐരാവതം മഹാദേവൻ. തമിഴ്-ബ്രാഹ്മി ലിപികൾ വായിച്ചെടുത്തതുകൂടാതെ  സിന്ധുലിപികളുടെ വ്യാഖ്യാനമായി ബന്ധപ്പെട്ടും മഹാദേവൻ സംഭാവനകൾ നൽകിയിട്ടുണ്ട്. പാണ്ഡ്യ-ചേര കാലഘട്ടത്തിലെ തമിഴ്- ബ്രാഹ്മിലിഖിതങ്ങൾ വായിച്ചെടുത്തത് തമിഴ് സാഹിത്യത്തിലെ പല പരാമർശങ്ങൾക്കും ചരിത്രപരമായ സാധുതയേകിയിരുന്നു.
1930-ൽ തിരുച്ചിറപ്പള്ളിയിലെ മനചെല്ലൂരിലായിരുന്നു ജനനം. തിരുച്ചിറപ്പള്ളി വലനാർ കോളേജിലും മദ്രാസ് സർവകലാശാലയിലുമായിരുന്നു ഉന്നതവിദ്യാഭ്യാസം. ഐ.എ.എസ്. ഉദ്യോഗസ്ഥനായിരുന്നു. 1987 മുതൽ 1991 വരെ ദിനമണി ദിനപത്രത്തിന്റെ എഡിറ്റായും പ്രവർത്തിച്ചു. 

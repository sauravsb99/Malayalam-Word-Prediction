പ്രസിദ്ധ ഡച്ച് കമ്പ്യൂട്ടർ ശാസ്ത്രകാരനായിരുന്ന എഡ്ഗർ ഡൈക്സ്ട്രാ കണ്ടുപിടിച്ച ഒരു അൽഗൊരിതമാണ് രണ്ട് സ്റ്റാക്ക് അൽഗൊരിതം അഥവാ ഷണ്ടിങ്ങ് യാഡ് അൽഗൊരിതം. ഒരു ഗണിതവാക്യത്തെ നിർദ്ധാരണം ചെയ്യാനുള്ള അൽഗൊരിതമാണിത്. ഗണിതവാക്യത്തെ നിർദ്ധാരണം ചെയ്യാനായി രണ്ട് സ്റ്റാക്ക് ഉപയോഗിയ്ക്കുന്നു : ഒരു സ്റ്റാക്കിൽ സമവാക്യത്തിലെ സംഖ്യകളെയും മറ്റേതിൽ ഗണിതവാക്യത്തിലെ ഓപ്പറേറ്റേറകളെയും സൂക്ഷിയ്ക്കുന്നു. ഈ സ്റ്റാക്കുകളെ യഥാക്രമം സംഖ്യാ സ്റ്റാക്കെന്നും, ഓപ്പറേറ്റർ സ്റ്റാക്കെന്നും വിളിയ്ക്കുന്നു.
ഗണിതവാക്യങ്ങളെ ഇൻഫിക്സ് രീതിയിൽ നിന്ന് റിവേഴ്സ് പോളിഷ് നൊട്ടേഷനിലേക്കോ അബ്സ്ട്രാക്റ്റ് സിന്റാക്സ് ട്രീ രിതിയിലേക്കോ മാറ്റാൻ ഈ അൽഗൊരിതം ഉപയോഗിക്കാവുന്നതാണ്.
ഡൈക്സ്ട്രായുടെ രണ്ട് സ്റ്റാക്ക് അൽഗൊരിതത്തിൽ ഗണിതക്രിയകളുടെ മുൻ ഗണനാക്രമം കൂടെ നിശ്ചയിച്ചാൽ ലെക്സിക്കൽ അനലൈസറിന്റെയും, പാർസറിന്റെയും, കമ്പൈലറിന്റെയും ഒക്കെ പ്രാഥമികരൂപം ലഭിയ്ക്കും. ആ പഠനങ്ങളെയൊക്കെ സഹായിച്ചിട്ടുണ്ട് ഈ അൽഗൊരിതം.

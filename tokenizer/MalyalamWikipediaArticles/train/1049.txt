അമേരിക്കൻ അറ്റോർണിയും രാഷ്ട്രീയക്കാരനുമായിരുന്നു ഹന്നിബൽ ഹംലിൻ. അമേരിക്കൻ ഐക്യനാടുകളുടെ പതിനഞ്ചാമത്തെ വൈസ് പ്രസിഡന്റായിരുന്നു ഇദ്ദേഹം. അമേരിക്കൻ വൈസ് പ്രസിഡന്റായ ആദ്യ റിപ്പബ്ലിക്കൻ പാർട്ടി അംഗമാണ് ഹന്നിബൽ. അബ്രഹാം ലിങ്കൺ ആദ്യ തവണ അമേരിക്കൻ പ്രസിഡന്റായ സമയത്ത്, 1861 മുതൽ 1865 വരെയാണ് ഹന്നിബൽ ഹംലിൻ വൈസ് പ്രസിഡന്റായി സേവനമനുഷ്ടിച്ചത്.
1809 ആഗസ്റ്റ് 27ന് സൈറസ് ഹാംലിൻ, അന്ന നീ ലിവർമോർ ദമ്പതികളുടെ മകനായി അമേരിക്കയിലെ പാരിസ് നഗരത്തിൽ ജനിച്ചുജില്ലാ സ്‌കൂളിലും ഹെർബൻ അക്കാദമിയിലുമായി പഠനം പൂർത്തിയാക്കിയതിന് ശേഷം പിതാവിന്റെ കൃഷി ഭൂമിയുടെ മേൽനോട്ടം വഹിച്ചു.ജില്ലാ സ്‌കൂളിലും ഹെർബൻ അക്കാദമിയിലുമായി പഠനം പൂർത്തിയാക്കിയതിന് ശേഷം പിതാവിന്റെ കൃഷി ഭൂമിയുടെ മേൽനോട്ടം വഹിച്ചു. 1827 മുതൽ 1830 വരെ ഒക്‌സ്‌ഫോർഡ് ജഫേർസോണിയൻ എന്ന പത്രം നടത്തി.നിയമ ബിരുദം നേടിയ ഇദ്ദേഹം 1833ൽ അഭിഭാഷകനായി പ്രാക്ടീസ് ആരംഭിച്ചു.
1833ൽ സാറ ജനെ എമറി എന്ന യുവതിയെ വിവാഹം ചെയ്തു. 1855ൽ സാറയുടെ മരണ ശേഷം അവരുടെ അർദ്ധ സഹോദരിയായിരുന്ന എലൻ വെസ്റ്റ എമറിയെ വിവാഹം ചെയ്തു. സാറയിൽ നാലു മക്കളുണ്ടായിരുന്നു. ജോർജ്, ചാൾസ്, സൈറസ്, സാറ എന്നിവരും ഹന്നിബൽ ഇ, ഫ്രാങ്ക് എന്നീ രണ്ടു മക്കൾ എലൻ എന്ന ഭാര്യയിലുമുണ്ടായി. 1925ൽ എലനും മരിച്ചു.

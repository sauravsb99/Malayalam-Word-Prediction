ഹിന്ദു ഇതിഹാസകാവ്യമായ, മഹാഭാരതത്തിന്റെ 1989-ലെ ചലച്ചിത്രാവിഷ്കാരമാണ് ദ മഹാഭാരത. പീറ്റർ ബ്രൂക്ക് ആണ് ഇത് സംവിധാനം ചെയ്തത്. ഇദ്ദേഹത്തിന്റെ തന്നെ 1985-ലെ 9 മണിക്കൂർ നീളമുള്ള നാടകത്തിന്റെ ചലച്ചിത്രാവിഷ്കാരമാണിത്. ഇതുതന്നെ ഇദ്ദെഹം 6 മണിക്കൂർ നീളമുള്ള ഒരു ടെലിവിഷൻ മിനി സീരീസായി സംവിധാനം ചെയ്തിരുന്നു. എട്ടുവർഷം പീറ്റർ ബ്രൂക്ക്, ഷോൺ-ക്ലോഡ് കാരിയെർ, മേരി-ഹെലീൻ എസ്റ്റിയെൻ എന്നിവർ അദ്ധ്വാനിച്ചാണ് തിരക്കഥ തയ്യാറാക്കിയത്. ഈ ഇതിഹാസം എല്ലാ മനുഷ്യരുടെയും കഥയാണ് എന്ന് സൂചിപ്പിക്കുവാനായി പല രാജ്യങ്ങളിൽ നിന്നുള്ള നടീനടന്മാരാണ് ഇതിൽ അഭിനയിച്ചിട്ടു‌ള്ളത്.
പല രാജ്യങ്ങളിൽ നിന്നുള്ള നടീനടന്മാർ അഭിനയിച്ചത് ചൂടുപിടിച്ച ചർച്ചകൾക്ക് കാരണമായി. 
1990-ൽ ഈ ചലച്ചിത്രത്തിന് എമ്മി പുരസ്കാരവും സാവോ പോളോ ചലച്ചിത്രോത്സവത്തിൽ മികച്ച ചലച്ചിത്രത്തിനുള്ള പുരസ്കാരവും ലഭിക്കുകയുണ്ടായി.

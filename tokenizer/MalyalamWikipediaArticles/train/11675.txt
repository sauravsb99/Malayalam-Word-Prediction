പഴയ അവസ്ഥയിലേയ്ക്ക് തിരിച്ചുപോകാനാകാത്തവിധം ശരീരകോശങ്ങളുടെ വിഭജനവും പുതിയ പ്രോട്ടോപ്ലാസത്തിന്റെ നിർമ്മാണവും കോശാന്തരപദാർത്ഥങ്ങളുടെ സംശ്ലേഷണവും വഴി ശരീരത്തിന്റെ വലിപ്പവും ഭാരവും വർദ്ധിക്കുന്ന അവസ്ഥയാണ് ശരീരവളർച്ച. ശരീരവളർച്ചയ്ക്കായി പുതുതായി പ്രോട്ടോപ്ലാസം നിർമ്മിക്കപ്പെടുന്നത് പ്രോട്ടോപ്ലാസ്മിക് ഗ്രോത്ത് ആയും പ്രോട്ടോപ്ലാസത്തിലുൾപ്പെടാത്ത വസ്തുക്കളുടെ നിർമ്മാണത്തെ അപ്പോപ്ലാസ്മാറ്റിക് ഗ്രോത്ത് എന്നും വിളിക്കുന്നു. വിവിധസംയോജകകലകളിലെ മാട്രിക്സ്, തന്തുക്കൾ എന്നിവയും ജലം പോലുള്ള വസ്തുക്കളും അപ്പോപ്ലാസ്മാറ്റിക് വസ്തുക്കളാണ്. ശരീരനിർമ്മാണപ്രവർത്തനങ്ങളായ ഉപചയം, ശരീരവിഘടനപ്രവർത്തനങ്ങളായ അപചയത്തെ അധികരിക്കുമ്പോഴാണ് ശരീരവളർച്ച സാധ്യമാകുന്നത്. ഇരുചയാപചയപ്രവർത്തനങ്ങളും നിരക്കിൽ തുല്യമായാൽ ശരീരവളർച്ച നടക്കുന്നില്ല. മാംസ്യത്തിന്റേയും കൊഴുപ്പിന്റേയും അധികരിച്ച ഉപഭോഗം വഴി ജീവദ്രവ്യത്തിന്റെ അളവ് കുറയുന്നതിനെ നെഗറ്റീവ് ഗ്രോത്ത് അഥവാ ഡീഗ്രോത്ത് എന്നുവിളിക്കുന്നു. ശരീരത്തിലെ കോശങ്ങളെല്ലാം ജീവിതകാലം മുഴുവനും വളർച്ച കാണിക്കുന്നില്ല. എന്നാൽ റിസേർവ് കോശങ്ങൾ എന്നറിയപ്പെടുന്ന ചിലയിനം കോശങ്ങൾ വളരുന്നതിനുള്ള കഴിവ് എന്നെന്നേയ്ക്കും നിലനിർത്തുന്നു. ത്വക്കിലെ മാൽപീജിയൻ പാളി, പ്രത്യുൽപ്പാദന വ്യവസ്ഥയിലെ ജെർമിനൽ എപ്പിത്തീലിയം എന്നിവ ഇതിന് ഉദാഹരണങ്ങളാണ്. വളർച്ചയ്ക്കുശേഷം ഇതരകോശങ്ങളായി പരിണമിച്ചവ പിന്നീട് വിഭജനശേഷിയും വളർച്ചാശേഷിയും നേടിയെടുക്കുന്നു. ഡീഡിഫറൻസിയേഷൻ എന്നാണ് ഈ പ്രക്രിയ അറിയപ്പെടുന്നത്. 
ശരീരവളർച്ച മുഖ്യമായും നാല് ഘട്ടങ്ങളിലൂടെ കടന്നുപോകുന്നു.
കോശവളർച്ചയെ മൂന്നുവിഭാഗങ്ങളായി തരംതിരിക്കാം.
മനുഷ്യശരീരവളർച്ചയിലെ വിവിധഘട്ടങ്ങൾ താഴെനൽകിയിരിക്കുന്നു.

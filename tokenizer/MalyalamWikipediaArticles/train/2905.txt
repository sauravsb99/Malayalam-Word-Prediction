ജെ ആൻഡ് ജെ ആർട്ട് പ്രൊഡക്ഷനുവേണ്ടി ഡോ. ജി.റ്റി. ജോഷ്വ വാഹിനി വിജയാ സ്റ്റുഡിയോയിൽ നിർമിച്ച മലയാളചലച്ചിത്രമാണ് ചതുരംഗം. ഈ ചിത്രം 1959 ഒക്ടോബർ 10-ന് പ്രദർശനം തുടങ്ങി. ഡോ. ജോഷ്വയും ജെ. ഡി. തോട്ടാനും ചേർന്നു തയ്യാറാക്കിയ കഥക്ക് മുതുകുളം രാഘവൻ പിള്ളയും പൊൻകുന്നം വർക്കിയും കൂടി സംഭാഷണം എഴുതി. വയലാർ രാമവർമ്മ രചിച്ച ഗനങ്ങൾക്ക് പറവൂർ ജി. ദേവരാജൻ ഈണം നൽകി. സത്യൻ അധിതിതാരമായി ഈ ചിത്രത്തിൽ പ്രത്യക്ഷപ്പെട്ടിട്ടുണ്ട്. ശബ്ദലേഘനം എ. കൃഷ്ണനും നൃത്തസംവിധാനം കെ. തങ്കപ്പനും രംഗസംവിധാനം കെ.പി. ശങ്കരങ്കുട്ടിയും ചിത്രസംയോജനം എം.എസ്. മണിയും ഛായാഗ്രഹണം ഇ.എൻ.സി. നായരും വേഷാലംകാരം പി.എൻ. കൃഷ്ണനും വസ്ത്രാലംകാരം ഡി. ഗണേഷനും നിർവഹിച്ചു. ഈ ചിത്രത്തിന്റെ സംവിധാനം നിർവഹിച്ചത് ജെ.ഡി. തോട്ടാനാണ്.


ആപ്പിൾ നിർമ്മിച്ചു പുറത്തിറക്കുന്ന ഇന്റർനെറ്റ്, ഇമെയിൽ, മൾട്ടിമീഡിയ, മൾട്ടി ടച്ച് സ്ക്രീൻ തുടങ്ങിയ സൗകര്യങ്ങളുള്ള ഒരു സ്മാർട്ട് ഫോൺ ആണ് ആപ്പിൾ ഐഫോൺ ജൂൺ 29, 2007 ന് പുറത്തിറങ്ങി. ആദ്യ തലമുറ ഐഫോൺ ക്വാഡ് ബാൻഡ് ജിഎസ്എം, എഡ്ജ് തുടങ്ങിയ പിന്തുണയ്ക്കുന്നു. രണ്ടാം തലമുറ ഐഫോൺ എച്ച്എസ്ഡിപിഎ, യുഎംടിഎസ് തുടങ്ങിയ നെറ്റ്വർക്കുകളും പിന്താങ്ങുന്നു. ഇതിന് ഭൌതികമായ കീബോർഡ് ഇല്ല. വിർച്വൽ കീബോർഡാണ് ഉള്ളത്. 2008 ജൂലൈ 11-ന് ഐഫോണിൻറെ രണ്ടാം തലമുറയായ ഐഫോൺ 3ജി പുറത്തിറങ്ങി. പല വിലകുറഞ്ഞ ഫോണുകളിലും ഉള്ള പല അടിസ്ഥാന സൌകര്യങ്ങളും ഇല്ലാത്തതിനാൽ ഏറെ വിമർശനം ഏറ്റുവാങ്ങിയ ഒരു ഉല്പന്നം ആണ് ആപ്പിൾ ഐഫോൺ. ഐഫോൺ 3ജി എസ് എന്ന പതിപ്പ് യു.എസ്.എ.,കാനഡ ചില യൂറോപ്യൻ രാജ്യങ്ങൾ എന്നിവിടങ്ങളിൽ 2009 ജൂൺ 19-ന്‌ പുറത്തിറങ്ങി.ആസ്ട്രേലിയയിൽ ഇത് ജൂൺ 26-നും ലോകവ്യാപകമായി ജൂലൈ,ഓഗസ്റ്റ് മാസങ്ങളിലും വിപണിയിലെത്തി. ഈ ശ്രേണിയിലെ അഞ്ചാം തലമുറ ഫോണുകൾ ഐ.ഫോൺ 4 എസ്. 2011 ഒക്ടോബർ 4- നു് പ്രഖ്യാപിക്കുകയും ഐ.ഒ.എ.സ് 5.0 പുറത്തിറങ്ങി 2 ദിവസങ്ങൾക്ക് ശേഷം 2011 ഒക്ടോബർ 14-നു അമേരിക്കയിൽ പുറത്തിറങ്ങുകയും ചെയ്തു. 
ഐഫോൺ ഒ.എസ്. ആണ് ഐഫോണിൽ ഉപയോഗിക്കുന്ന ഓപ്പറേറ്റിങ്ങ് സിസ്റ്റം. മാക് ഒ.എസ്. എക്സിൽ ഉപയോഗിച്ചിരിക്കുന്ന ഡാർവിൻ ഓപ്പറേറ്റിംഗ് സിസ്റ്റത്തിന്റെ ചെറിയ മാറ്റങ്ങൾ വരുത്തിയ പതിപ്പാണിത്. മാക് ഒഎസ് എക്സ് 10.5 ലിയോപാർഡ് പതിപ്പിൽ ഉൾപ്പെടുത്തിയിരിക്കുന്ന കോർ ആനിമേഷൻ എന്ന സോഫ്റ്റ്‌വെയറും ഇതിൽ ഉൾക്കൊള്ളിച്ചിട്ടുണ്ട്. പവർ വി.ആർ. എന്ന ഹാർഡ്‌വെയറിന്റെ സഹായത്തോടെ അനിമേഷനുകൾ വളരെ ഭംഗിയായി കൈകാര്യം ചെയ്യുവാൻ ഇതിൽ സാധിക്കുന്നു. ആകെ ഉപയോഗിക്കുന്ന മെമ്മറിയിൽ ഒരു ജി.ബിയിൽ താഴെ മാത്രമേ ഓപ്പറേറ്റിംഗ് സിസ്റ്റം ഉപയോഗിക്കുന്നുള്ളൂ. ആപ്പിൾ തന്നെ നൽകുന്ന മറ്റു അപ്ലിക്കേഷനുകളും, മറ്റു സോഫ്റ്റ്‌വെയറുകളും ഉപയോഗിക്കുന്നതിനു ഇതിൽ സാധിക്കും. === ആപ്ലിക്കേഷനുകൾ ===watsapp
ഐട്യൂൺസ് വഴിയാണ് ഐഫോൺ ഒഎസിൻറെ അപഡേറ്റുകൾ ആപ്പിൾ വിതരണം ചെയ്യുന്നത്.
മ്യൂസിക് ലൈബ്രറിയുടെ ലേഔട്ട് ഐപോഡിനും, സിംബിയൻ എസ്. 60 ഫോണിനും സമമാണ്‌. ഇതിൽ പാട്ടുകൾ ഗാനം,പാടിയ വ്യക്തി, ആൽബത്തിന്റെ പേര്‌, വീഡോയോകൾ, ഗാനത്തിന്റെ ശൈലി, സം‌വിധാനം ചെയ്തവരുടെ പേര്‌ തുടങ്ങിയ രീതികളിൽ ക്രമീകരിക്കുന്നതിനു സാധിക്കും. ഐപോഡിലേതിനു സമാനമായി ഐഫോൺ തിരിച്ചാൽ കവർഫ്ലോ മോഡിലേക്ക് പോവുകയും ഗാനത്തിന്റെ വിവരണം ലഭിക്കുകയും ചെയ്യും.
വൈ-ഫൈ, ജിഎസ്എം, എഡ്ജ് എന്നിവ ഉപയോഗിച്ചാണ് ഐഫോണിൽ ഇൻറർനെറ്റ് സൌകര്യം ലഭ്യമാകുന്നത്. ഐഫോണിൽ എച്ച്എസ്ഡിപിഎ ഉപയോഗിക്കുകയാണെങ്കിൽ 3.6 Mbit/Sec എന്ന നിരക്കിലായിരിക്കും ഡാറ്റാ ട്രാൻസ്മിഷൻ.
സഫാരി വെബ് ബ്രൌസറിൻറെ പരിഷ്കരിച്ച പതിപ്പാണ് ഐഫോണിൽ വെബ് ബ്രൌസിങ്ങിനായി ഉപയോഗിക്കുന്നത്. ലാൻഡ് സ്കേപ്പ് മോഡിലും പോർട്രെയിറ്റ് മോഡിലും വെബ് പേജുകൾ ആക്സ്സസ് ചെയ്യാവുന്നതാണ്.
ഐഫോൺ എച്ച്.ടി.എം.എൽ. ഇമെയിൽ പിന്തുണയ്ക്കുന്നുണ്ട്. ഐ മാപ്, പോപ്3 എന്നീ മെയിൽ സ്റ്റാൻഡേർഡുകളും ഐഫോൺ പിന്തുണയ്ക്കുന്നുണ്ട്. ഇതുവഴി എമെയിൽ വഴി ഫോട്ടോകൾ അയക്കുന്നതിനു സാധിക്കും. പി.ഡി.എഫ്.,വേഡ്, പവർപോയന്റ്, എക്സൽ എന്നീ അറ്റാച്ചുമെന്റുകൾ തുറക്കുന്നതിനും വായിക്കുന്നതിനും സാധിക്കും.
പലരീതിയിലുള്ള നിയന്ത്രണങ്ങൾ ഐഫോണിലുണ്ട്. ഹാക്കർമാർ ഈ നിയന്ത്രണങ്ങളെ മറികടക്കാൻ പലരീതികൾ ആവിഷ്കരിച്ചിട്ടുണ്ട്. പക്ഷേ ഇത്തരം രീതികൾ ഉപയോഗിച്ചാൽ ആപ്പിൾ വാറൻറി നൽകുകയില്ല. സിം ലോക്ക് ആണ് ഏറ്റവും പരിചിതമായ പദം. അതായത് ഒരു സേവന ദാതാവിന്റെ സിം മാത്രമേ ഉപയോഗിക്കാൻ പറ്റുകയുള്ളു. അതു പോലെ തന്നെ ആപ്പിൾ ആപ്പ് സ്റ്റോറിൽ നിന്നുള്ള ആപ്ലിക്കേഷനുകൾ മാത്രമേ ഇൻസ്റ്റാൾ ചെയ്യാൻ പറ്റുകയുള്ളു.
സാധാരണയായി ഫോൺ സേവനദാതാവുമായി ആക്ടിവേഷൻ ചെയ്യാത്തടത്തോളം കാലം വെബ്, മീഡിയ സൗകര്യങ്ങൾ ലഭ്യമായിരിക്കില്ല. ഭൂരിഭാഗം രാജ്യങ്ങളിൽ ഐഫോൺ 3ജി ആക്ടിവേറ്റ് ചെയ്താണ് നൽകുന്നത്.
ആപ്പിൾ അംഗീകരിച്ച ഗൂഢാക്ഷര ഒപ്പുള്ള ആപ്ലിക്കേഷനുകൾ മാത്രം ഉപയോഗിക്കാൻ കഴിയുന്ന രീതിയിലാണ് ഐഫോൺ ഒ.എസ്. തയ്യാറാക്കിയിരിക്കുന്നത്. ജെയിൽബ്രേക്കിങ് എന്ന സംവിധാനമുപയോഗിച്ച് ഇത് നിയന്ത്രണം നീക്കം ചെയ്യുവാൻ കഴിയും. ജെയിൽബ്രേക്ക് ചെയ്ത ഐഫോണിൽ ആപ്ലിക്കേഷനുകൾ ഇൻസ്റ്റാൾ ചെയ്യുമ്പോൾ ഗൂഢാക്ഷര ഒപ്പ് പരിശോധിക്കാറില്ല.
സാങ്കേതികവിദ്യയുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക.സഹായത്തിനു ഈ ലേഖനത്തിന്റെ ഇംഗ്ലീഷ് പതിപ്പും കാണുക.


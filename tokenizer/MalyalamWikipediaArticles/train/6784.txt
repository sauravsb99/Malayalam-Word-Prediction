പട്ടണവും ബറോയൂം ഒന്നിച്ചുകൂടിയ റാങ്കെൽ, യുഎസ്. സ്റ്റേറ്റായ അലാസ്കയിലെ പട്ടണമാണ്. 2010 ലെ ജനസംഖ്യാകണക്കുകൾ പ്രകാരം പട്ടണത്തിലെ ജനസംഖ്യ 2,369 ആണ്. 2008 മെയ് മാസം 30 ന് പട്ടണം ഒരു യൂണിഫൈഡ് ഹോം റൂൾ ബറോയായി പുനസംഘടിപ്പിക്കപ്പെട്ടു. പുനസംഘടിപ്പിക്കുന്നതിനു മുമ്പ് റാങ്കെൽ പട്ടണം റാങ്കെൽ-പീറ്റേഴ്സ്ബർഗ്ഗ് സെൻസസ് ഏരിയായിലുൾപ്പെട്ടിരുന്നു . യൂറോപ്യൻ ഈ ദേശത്തു വരുന്നതിന് നൂറ്റാണ്ടുകൾക്കു മുമ്പ് ട്ലിൻഗിറ്റ് ആദിമ നിവാസികൾ ഇവിടെ അധിവസിച്ചു വന്നിരുന്നു.
റാങ്കെൽ ദ്വീപിന് വട്ക്കുപടിഞ്ഞാറു മൂലയ്ക്കു സ്ഥിതി ചെയ്യുന്ന ഈ പട്ടണത്തിന്റ‍ അക്ഷാംശ രേഖാംശങ്ങൾ 56°28′15″N 132°22′36″W ആണ്. കോപ്പന് ക്ലൈമറ്റ് ക്ലാസിഫിക്കേഷൻ അനുസരിച്ച് റാങ്കെൽ ഒരു ഓഷ്യാനിക് ക്ലൈമറ്റ് ഏരിയയാണ്.

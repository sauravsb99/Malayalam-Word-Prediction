ലണ്ടനിലെ വെസ്റ്റ്മിൻസ്റ്ററിൽ നിന്നും പുറത്തിറങ്ങുന്ന ഒരു ഇംഗ്ലീഷ് വാർത്താവാരികയാണ്‌ ദ ഇക്കണോമിസ്റ്റ് . ഇക്കണോമിസ്റ്റ് ന്യൂസ് പേപ്പർ ലിമിറ്റഡ് എന്ന കമ്പനിയാണ്‌ ഇത് പ്രസിദ്ധീകരിക്കുന്നത്. .1843 സെപ്റ്റംബർ മാസം ജയിംസ് വിൽസൺന്റെ ഉടമസ്ഥതയിൽ തുടർച്ചയായ സേവനം തുടങ്ങി. പത്രം എന്നാണു വിശേഷണമെങ്കിലും വാർത്താവാരികകൾ പോലെ മിനുസമുള്ള കടലാസിലാണ് അച്ചടി. 2009 ലെ കണക്കനുസരിച്ച് ഏതാണ്ട് 16 ലക്ഷം പ്രതികളാണു പ്രചാരം. പകുതിയും വടക്കേ അമേരിക്കയിൽ വിറ്റഴിയ്ക്കപ്പെടുന്നു. കാലാനുക്രമ വിവരണമല്ല  മറിച്ച് പുരോഗമന ഹേതുവായ ബുദ്ധിയും, മന്ദവും അയോഗ്യവുമായ അജ്ഞതയും തമ്മിലുള്ള പോരിൽ ഭാഗഭാക്കാവുകയാണു പ്രഖ്യാപിത ലക്ഷ്യം.  സ്വതന്ത്രവ്യാപാരത്തിലും ആഗോളീകരണത്തിലും അധിഷ്ഠിതമായ അഭിപ്രായങ്ങളാണ് വാരികയുടേത്. അതേസമയം ആരോഗ്യം, വിദ്യാഭ്യാസം തുടങ്ങിയ മേഖലകളിൽ സർക്കരിന്റെ ഇടപെടൽ വർധിപ്പിയ്ക്കാനും വാദിയ്ക്കുന്നു. ലേഖനങ്ങൾ ഉയർന്നവിദ്യാഭ്യാസം സിദ്ധിച്ചവരെ ലക്ഷ്യമിട്ടാണ്. സ്വാധീനശക്തിയുള്ള പല ഉദ്യോഗസ്ഥരും തങ്ങളുടെ വായനക്കാരായുണ്ടെന്ന് വാരിക അവകാശപ്പെടുന്നു. The Economist Newspaper Group ന്റെ ഉടമസ്ഥതയിലാണു പ്രസിദ്ധീകരണം. ഗ്രൂപ്പിന്റെ പകുതി Financial Times ന്റെ കൈവശമാണ്‌. ബാക്കി പകുതി വാരികയുടെ തന്നെ പല ജീവനക്കരും ഉൾപ്പെടുന്ന സ്വതന്ത്ര ഓഹരിയുടമകളുടെയും ഇംഗ്ലണ്ടിലെ Rothschild banking family യുടെയും. പത്രാധിപരെ രക്ഷാധികാര സമിതി നിയമിയ്ക്കുന്നു. സമിതിയുടെ അനുവാദമില്ലാതെ പത്രാധിപരെ നീക്കം ചെയ്യാൻ സാദ്ധ്യമല്ല. ആഗോള വീക്ഷണത്തിലാണൂന്നലെങ്കിലും എഴുപത്തഞ്ച് ലേഖകരിൽ മൂന്നിൽ രണ്ടു ഭാഗവും ലണ്ടനിലാണു പ്രവർത്തിയ്ക്കുന്നത്.

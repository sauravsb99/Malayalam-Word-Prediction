17 മുതൽ 19 വരെയുള്ള നൂറ്റാണ്ടുകളിൽ പ്രധാന യൂറോപ്യൻ വ്യാപാര ശക്തികളിലെ ഏതെങ്കിലും ഈസ്റ്റ് ഇന്ത്യാ കമ്പനികളുടെ ലൈസൻസിന്റെയോ അധികാര പത്രങ്ങളുടേയോ കീഴിൽ പ്രവർത്തനം നടത്തിയിരുന്ന യാനങ്ങളെ പൊതുവായി വിളിച്ചിരുന്ന പേരായിരുന്നു ഈസ്റ്റ് ഇന്ത്യാമാൻ. അതിനാൽ ഈ സംജ്ഞ ഡാനിഷ്, ഡച്ച്, ഇംഗ്ലീഷ്, ഫ്രഞ്ച്, പോർച്ചുഗീസ് അല്ലെങ്കിൽ സ്വീഡിഷ് ഈസ്റ്റ് ഇന്ത്യാക്കമ്പനികളുടെ യാനങ്ങളെക്കുറിക്കുവാനാണ് ഉപയോഗിച്ചിരുന്നത്. ബ്രിട്ടീഷ് ഈസ്റ്റ് ഇന്ത്യാ കമ്പനി ചാർട്ടർ ചെയ്തിരുന്ന ചില ഈസ്റ്റ് ഇന്ത്യാമാൻ യാനങ്ങൾ "ടീ ക്ളിപ്പേഴ്സ്" എന്നറിയപ്പെട്ടു.

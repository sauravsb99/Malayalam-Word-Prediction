ദ കോറൽ അയലന്റ്: എ ടെയ്‌ൽ ഓഫ് ദ പസിഫിക് ഓഷൻ സ്കോട്ടിഷ് എഴുത്തുകാരനായ ആർ. എം. ബല്ലാന്റൈൻ എഴുതിയ നോവൽ ആണ്. കൗമാരക്കാരായ കുട്ടികൾക്കുള്ള ആദ്യത്തെ നോവലുകളിൽ ഒന്നാണിത്. തെക്കൻ പസഫിക് സമുദ്രത്തിലെ ദ്വീപിൽ ഒരു കപ്പൽച്ചേതത്തെത്തുടർന്ന് പെട്ടുപോകുന്ന മൂന്നു ആൺകുട്ടികളുടെ സാഹസികകഥകൾ ആണ് ഈ നോവലിലെ പ്രമേയം. ആ കപ്പൽച്ചേതത്തിൽ രക്ഷപ്പെട്ടത് അവർ മാത്രമാണ്. 
1857ൽ ആദ്യമായി പ്രസിദ്ധീകരിച്ച ഈ നോവൽ റോബിൻസൺ ക്രൂസോ എന്ന ഡാനിയൽ ഡിഫോയുടെ നൊവലിൽനിന്നും പ്രചോദനമുൾക്കൊണ്ടാണ് എഴുതപ്പെട്ടത്. റോബിൻസൺ ക്രൂസോയെപ്പോലെതന്നെ ഈ പുസ്തകവും അന്നുമുതൽ എറ്റവും പ്രശസ്തമാകുകയും ചെയ്തു. അന്നുതൊട്റ്റിന്നുവരെ ഈ ഗ്രന്ഥത്തിന് വായനക്കാർ ഇല്ലാതായിട്ടില്ല. ഈ നോവലിന്റെ പ്രധാന തീം ക്രിസ്തുമതത്തിന്റെ പുരോഗമനേശ്ചയാണെന്നു പറയാം. അതോടൊപ്പം, തെക്കൻ പാസിഫിക്കിലെ ബ്രിട്ടീഷ് ആധിപത്യം ഇതിൽ പ്രതിഫലിക്കുന്നു. പരമ്പരാഗതമായ വലിപ്പച്ചെറുപ്പം, നേതൃത്വഗുണം ഇവയുടെ പ്രാധാന്യം പ്രകടമായിക്കാണാനാകും. വില്യം ഗോൾഡിങ്ങിന്റെ നോവൽ ആയ ലോഡ് ഓഫ് ഫ്ലൈസ് ഇതിൽ നിന്നും പ്രചോദനമുൾക്കൊണ്ടിട്ടുണ്ട്. ദ കോറൽ അയലന്റിന്റെ മൊറാലിറ്റി ലോഡ് ഓഫ് ഫ്ലൈസിൽ തലതിരിച്ചിട്ടിരിക്കുന്നു. ബല്ലാന്റൈന്റെ കഥയിൽ കുട്ടികൾ പിശാചികതയെ നേരിറ്റുന്നു. എന്നാൽ ഗോൾഡിങ്ങിന്റെ കഥയിൽ അവരിൽ അവരുടെ ഉള്ളിൽത്തന്നെയാണ് പൈശാചികതയുള്ളത്. 
ഇരുപതാം നൂറ്റാണ്ടിൽ ഈ നോവൽ ഒരു ക്ലാസ്സിക്കായി കണക്കാക്കി അമേരിക്കയിലെയും ബ്രിട്ടനിലെയും പ്രാഥമികവിദ്യാലയങ്ങളിൽ പഠിപ്പിക്കാൻ തുടങ്ങി. ഇന്നത്തെ കാലത്തിനു യോജിക്കാത്തതാണ് നോവലിന്റെ നിലപാട് എന്ന് ആധുനിക വിമർശകർ കരുതുന്നു. കാരണം അതിന്റെ സാമ്രാജ്യത്വവീക്ഷണമാണ്. 
Bibliography

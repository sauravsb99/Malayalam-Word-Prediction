ആപ്പിൾ ഇൻകോർപ്പറേറ്റഡ് നിർമ്മിക്കുന്ന പോർട്ടബിൾ മീഡിയ പ്ലെയറുകളാണ് ഐപോഡ്. 2001 ഒക്ടോബർ 23-നാണ് ആദ്യം പുറത്ത് വന്നത്. ഐപോഡ് ക്ലാസിക്, ഐപോഡ് ടച്ച്, ഐപോഡ് നാനോ, ഐപോഡ് ഷഫിൾ എന്നിവയാണ് ഇതിന്റെ വിവിധ തരങ്ങൾ.
ആപ്പിളിന്റെ ഐട്യൂൺസ് സോഫ്റ്റ്‌വേർ ഉപയോഗിച്ച് കമ്പ്യൂട്ടറിൽ നിന്നും ഐപോഡിലേക്ക് പാട്ടുകൾ കയറ്റാം. 2007 സെപ്റ്റംബർ വരെയുള്ള കണക്കുകളനുസരിച്ച് 15 കോടി ഐപോഡുകളാണ് ലോകവ്യാപകമായി വിറ്റുപോയിരിക്കുന്നത്. ലോകത്തിലെ ഏറ്റവും അധികം വിൽക്കപ്പെട്ട ഡിജിറ്റൽ ഓഡിയോ പ്ലെയർ പരമ്പര ഐപോഡാണ്.

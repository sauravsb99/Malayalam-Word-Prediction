ഗാസ്‌പെർ നോവെ സംവിധാനം ചെയ്ത ഫ്രഞ്ച്–ബൽജിയം 3 ഡി സിനിമയാണ് ലവ്. 2015 ലെ തിരുവനന്തപുരം അന്തർദേശീയ ചലച്ചിത്രോത്സവത്തിൽ ഈ ചിത്രം പ്രദർശിപ്പിച്ചിരുന്നു. 
മർഫി എന്ന സിനിമ വിദ്യാർത്ഥിയുടെയും കാമുകി ഇലക്ട്രയുടേയും ഇവർക്കിടയിലേക്ക് വരുന്ന ഓമി എന്ന യുവതിയുടെയും ത്രികോണ പ്രണയമാണ് ലൈംഗികാതിപ്രസരത്തോടെ സിനിമ പറയുന്നത്. ലൈംഗിക രംഗങ്ങളാണ് പല സന്ദർഭങ്ങളിലും ചിത്രത്തിൽ കടന്നുവരുന്നത്. 
സിനിമയിലെ രണ്ട് നായികമാരും പുതുമുഖങ്ങളാണ്. അയോമി മയോക്ക് ഇലക്ട്രയെയും ഓമിയായി ക്ലാര ക്രിസ്റ്റിനും വേഷമിട്ടു. കാൾ ഗ്ലൂസ്മാനാണ് മർഫിയായി വെള്ളിത്തിരയിൽ എത്തിയത്. 

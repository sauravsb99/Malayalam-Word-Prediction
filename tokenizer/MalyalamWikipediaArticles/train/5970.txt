ശ്രദ്ധേയനായ ഒരു മലയാള നിരൂപകനാണ് രഘുനാഥൻ പറളി. ചില വിവർത്തനകൃതികളും രചിച്ചിട്ടുണ്ട്. ആദ്യ നിരൂപണ കൃതിയായ 'ദർശനങ്ങളുടെ മഹാവിപിനം' മലയാള സാഹിത്യത്തിന്റെയും സാഹിത്യ നിരൂപണതിന്റെയും ഒരു പ്രമുഖ സംക്രമണ ഘട്ടത്തെ അടയാളപ്പെടുത്തി. 
1974 മെയ് 28 ന് പാലക്കാട് ജില്ലയിലെ പറളിയിൽ ജനിച്ചു. 1998 മുതൽ ഗവൺമെന്റ് സ്കൂൾ അധ്യാപകനായി ജോലി ചെയ്യുന്നു. കേരള സാംസ്കാരിക വകുപ്പിനു കീഴിലുളള ഒ വി വിജയൻ സ്മാരക സമിതി അംഗമായി പ്രവർത്തിച്ചിട്ടുണ്ട്. 2014 മുതൽ 2017 വരെ സമസ്ത കേരള സാഹിത്യപരിഷത്ത് ജനറൽ സെക്രട്ടറിയുടെ ചുമതലയും വഹിച്ചിരുന്നു. നാഷണൽ ബുക്ക് ട്രസ്റ്റ് മലയാളം ഉപദേശക സമിതി അംഗമാണ്.


ഒരു ഹിന്ദി സാഹിത്യകാരനാണ് ഭാരതേന്ദു ഹരിശ്ചന്ദ്ര .ആധുനിക ഹിന്ദി സാഹിത്യത്തിൻറെയും ഹിന്ദി നാടക വേദിയുടെയും പിതാവായി കരുതപ്പെടുന്നു. സത്യ ഹരിശ്ചന്ദ്ര, നീല ദേവി, അന്ധേർ നഗരി തുടങ്ങിയ നാടകങ്ങൾ രചിച്ച്, അദ്ദേഹം ഹിന്ദിയിൽ ആധുനിക നാടക വേദിക്കു കളമൊരുക്കി. ദേശഭക്തി പ്രചോദകങ്ങളായ കവിതകൾ രചിച്ചു. ചന്ദ്രാവലി,ഭാരത ദുർദശ,കശ്മീർ കുസും,മഹാരാഷ്ട്ര ദേശ് കാ ഇതിഹാസ് എന്നി വയാണ് പ്രധാന കൃതികൾ.അദ്ദേഹത്തിൻറെ 'അന്ധേർ നഗരി'യിലെ കഥാപാത്രമായ ഗോവർധനനെ ഉപജീവിച്ചാണ് മലയാളത്തിൽ ആനന്ദിൻറെ ഗോവർധന്റെ യാത്രകൾ എന്ന കൃതി.

ഉത്തര കർണാടകയിലെ തുംഗഭദ്ര നദിയുടെ തെക്കെ തീരത്തുള്ള ഹംപി യിലാണ് വിജയനഗര സാമ്രാജ്യത്തിന്റെ തലസ്ഥാനമായ വിജയനഗരം സ്ഥിതി ചെയ്യുന്നത്. ഈ 
നഗരം ചുറ്റും കോട്ടകളാൽ ഭദ്രമാണ്.അവിടെയുള്ള കെട്ടിടങ്ങളിൽ അധികവും പരന്ന മേൽക്കൂരയോട് കൂടിയവയാണ് . AD-1333 മുതൽ AD-1570 വരെയുള്ള കാലഘട്ടത്തിൽ വിജയനഗരം ഭരിച്ച രാജാക്കന്മാർ പല കെട്ടിടങ്ങളും നിർമ്മിച്ചെങ്കിലും കൂറ്റൻ കെട്ടിടങ്ങൾ പണികഴിപ്പിച്ചത് ആ സാമ്രാജ്യത്തിലെ ഏറ്റവും പ്രശസ്തനായ കൃഷ്ണദേവരായർ ആണ്.
ഹംപിയിലെ പുരാതന ക്ഷേത്രങ്ങളും കെട്ടിടങ്ങളും മറ്റു നിർമ്മിതികളും 1986-ൽ ലോക പൈതൃക പട്ടികയിലേക്ക് ചേർക്കപ്പെട്ടു. 

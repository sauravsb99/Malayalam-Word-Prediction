ഏറ്റവും കൂടുതൽ പേർ പങ്കെടുത്ത സംഗീത കച്ചേരികളുടെ പട്ടികയാണ് ഈ താൾ.ബിൽബോർഡ് ബോക്സ്കോർ പ്രകാരം ഒരു ലക്ഷം പേർ ഒരുമിച്ച് ആദ്യമായി ഒരു കച്ചേരിയിൽ പങ്കെടുക്കുന്നത് 1977 സെപ്തംബർ 3 ന് ഗ്രേറ്റ്ഫുൾ ഡെഡ് ന്റെ ന്യൂ ജേഴ്സിയിലെ കച്ചേരിയിൽ ആണ്. 107,019 പേരാണ് അന്ന് ഈ കച്ചേരി വീക്ഷിക്കാനെത്തിയത്.ഇത് ഇന്നും അമേരിക്കൻ ഐക്യനാടുകളിലെ ഏറ്റവും വലിയ ടിക്കറ്റ് വിറ്റഴിക്കപ്പെട്ട കച്ചേരിയാണ്.ഫ്രാങ്ക് സിനാട്ര, ടിന ടർണർ, പോൾ മക്കാർട്ട്നി എന്നിവർ യഥാക്രമം ബ്രസീലിലെ മറക്കാന സ്റ്റേഡിയംത്തിൽ വെച്ച് ഈ നേട്ടം മറികടന്നിട്ടുണ്ട്. 184,000 പേരാണ് അന്ന് ഈ കച്ചേരികൾ കാണാനെത്തിയത്. എന്നാൽ 2017 ജൂലൈ ഒന്നിന് ഇറ്റാലിയൻ ഗായകൻ വാസ്കോ റോസ്സി മക്കാർട്ട്നിയുടെ ഈ നേട്ടം മറികടന്നു.

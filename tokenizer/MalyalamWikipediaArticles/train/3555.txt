ഖാവോ പു-ഖാവോ യാ ദേശീയോദ്യാനം, തായ്ലൻഡിലെ 42-ാമത് ദേശീയോദ്യാനമാണ്. മൂന്നു തെക്കൻ പ്രവിശ്യകളായ നഖോൺ സി തിമ്മാറാത്ത്, ഫത്താലുംഗ്, ട്രാങ് എന്നിവയിലായി ഇതു വ്യാപിച്ചു കിടക്കുന്നു. 1982 മെയ് 27 നു സ്ഥാപിതമായ ഈ ദേശീയോദ്യാനം അതിലെ വൈവിധ്യമാർന്ന ആവാസവ്യവസ്ഥക്കും വന്യജീവി വൈവിധ്യത്തിനും പേരുകേട്ട സ്ഥലമാണിത്. 162 തരം ജീവിവർഗ്ഗങ്ങളെ ഈ ദേശീയോദ്യനം ഉൾക്കൊള്ളുന്നു. കന്യാവനം എന്നർത്ഥം വരുന്ന "ഭാ ബ്രൊമ്മജാൻ" എന്ന പേരാണ് പ്രാദേശിക ജനത ഇതിനു നൽകിയിരിക്കുന്നത്.

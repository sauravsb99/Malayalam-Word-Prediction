പ്രാചീന റോമൻ റിപ്പബ്ലിക്കിലെ ഒരു യഥാസ്ഥിതിക രാഷ്ട്രീയ കക്ഷിയാണ് ഒപ്റ്റിമേറ്റുകൾ.  ഇവരുടെ രാഷ്ട്രീയ ലക്ഷ്യം പ്ലീബിയൻ ട്രൈബൂണൽ, പ്ലീബിയൻ കൗൺസിൽ എന്നിവയുടെ ശക്തി ക്ഷയിപ്പിച്ച്, സെനറ്റിന്റെ അധികാരം വർദ്ധിപ്പിക്കുക എന്നതായിരുന്നു. കൂടുതൽ അംഗങ്ങളും പാട്രീഷ്യന്മാരായിരുന്നാലും എന്നാലും ഇതൊരു പരിപൂർണ്ണ പാട്രീഷ്യൻ കക്ഷി അല്ലായിരുന്നു പല പ്രമുഖ പ്ലീബിയൻ രാഷ്ട്രീയ നേതാക്കളും ഈ കക്ഷിയിലുണ്ടായിരുന്നു. ഇതൊരു സ്വതാല്പര്യ വർഗീയ കക്ഷി അല്ലായിരുന്നു. പ്ലീബിയൻ കൗൻസിലിന്റെ പിന്തുണയോടെ ശക്തി ആർജ്ജിച്ചു വരുന്ന സേനാനായകന്മാരുടെ രാഷ്ട്രീയ സ്വാധീനം പരിമിതപ്പെടുത്തുകയും ഏകാധിപത്യം തടഞ്ഞ് സെനറ്റിന്റെ മേൽക്കോയ്മ നിലനിർത്തി ജനാധിപത്യത്തെ പരിരക്ഷിക്കുകയായിരുന്നു ഈ കക്ഷിയുടെ പ്രഖ്യാപിത ഉദ്ദേശം. 

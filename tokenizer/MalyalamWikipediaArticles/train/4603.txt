അമേരിക്കൻ വിദ്യാഭ്യാസ മനഃശാസ്ത്രജ്ഞനാണ് ബഞ്ചമിൻ സാമുവൽ ബ്ലൂം . ബ്ലൂമും സഹപ്രവർത്തകരും കൂടി അനേകവർഷങ്ങളായി നടത്തിയ പഠനങ്ങളിലൂടെ വിദ്യാഭ്യാസോദ്ദേശ്യങ്ങളെ ശാസ്ത്രീയമായി അപഗ്രഥിക്കുകയും വിശദീകരിക്കുകയും ചെയ്തിട്ടുണ്ട്. ബ്ലൂമിന്റെ ടാക്സോണമി ഒഫ് എഡ്യൂക്കേഷണൽ ഓബ്ജകറ്റീവ്സ് ആണ് ഉദ്ദേശ്യാധിഷ്ഠിതബോധനത്തിന് ആധാരമായ മുഖ്യഗ്രന്ഥം. 
ഉദ്ദേശ്യങ്ങളെ മൂന്നു മണ്ഡലങ്ങളായിട്ടാണ് ബ്ലൂം തരംതിരിച്ചിരിക്കുന്നുത് .ഇതിനെ ബ്ലൂമിൻറെ വർഗീകരണം എന്നു പറയുന്നു.സംജ്ഞാനാത്മകം, വികാരാത്മകം, മനശ്ചാലകം . ഇവയെ ആധാരമാക്കി ഭാരതീയ വിദ്യാഭ്യാസ പ്രവർത്തകർ തിരഞ്ഞെടുത്തിട്ടുള്ള ബോധനോദ്ദേശ്യങ്ങൾ താഴെ പറയുന്നവയാണ്: ജ്ഞാന സമ്പാദനം, ധാരണ വികസനം, പ്രയോഗസാമർഥ്യ വികസനം, വൈദഗ്ദ്ധ്യ സമ്പാദനം, അഭിഭാവ രൂപവത്കരണം, അഭിരുചി സംവർധനം. 

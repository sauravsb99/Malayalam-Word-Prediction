കിഴക്കൻ നേപ്പാളിന്റെ പ്രവിശ്യ നമ്പർ ഒന്നിലെ പതിനാലു ജില്ലകളിൽ ഒന്നാണ് ഖോടങ്ക് ജില്ല - Khotang District ). 1591 ചതുരശ്ര കിലോ മീറ്റർ വ്യാപിച്ച് കിടക്കുന്ന ജില്ലയുടെ ആസ്ഥാനം ഡിക്ടെൽ മുൻസിപ്പാലിറ്റിയാണ്. 2011 ഔദ്യോഗിക ജനസംഖ്യാ കണക്ക് അനുസരിച്ച് ജില്ലയിലെ ജനസംഖ്യ 206,312 ആണ്. പരമ്പരാഗത തദ്ദേശീയ ഗോത്ര ജനവിഭാഗമായ കിരട് റായി ജനങ്ങളുടെ വാസസ്ഥലമായ മഝ് കിരാട്ടി ന്റെ ഭാഗമാണ് ഖോടങ്ക്. റായി ജനവിഭാഗങ്ങളെ കൂടാതെ, മറ്റു ഗോത്ര വർഗ്ഗക്കാരും മലയോര ജാതി വിഭാഗങ്ങളുമാണ് ഖോട്ടങ്കിൽ താമസിക്കുന്നത്.

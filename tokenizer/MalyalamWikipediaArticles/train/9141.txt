യാപെൻ ഇന്തോനേഷ്യയിലെ പാപ്പുവയിലെ ഒരു ദ്വീപാണ്. വടക്ക് വശത്ത് യാപെൻ കടലിടുക്ക് യപെൻ, ബിയാക് ദ്വീപുകളെ വിഭജിക്കുന്നു. ന്യൂ ഗ്വിനിയ ദ്വീപിന്റെ വടക്ക്-പടിഞ്ഞാറൻ തീരത്തുനിന്നകലെ സിൻഡർവാസിഹ് ഉൾക്കടലിലാണ് ഇത് സ്ഥിതിചെയ്യുന്നത്. പടിഞ്ഞാറ്, മിയോസ് നം കടലിടുക്കിനു കുറുകേ മിയോസ് നം ദ്വീപും കിഴക്ക് കുറുഡു ദ്വീപും സ്ഥിതിചെയ്യുന്നു.
ഈ ദ്വീപ് ആദ്യമായി കണ്ടെത്തിയ യൂറോപ്യൻ സ്പാനിഷ് നാവികനായിരുന്ന അൽവാറോ ഡെ സാവേദ്രയായിരുന്നു. 1528 ജൂൺ 24-നു തിഡോറെയിൽ നിന്ന് ന്യൂ സ്പെയിനിലേക്കു തിരിച്ചുവരാൻ ശ്രമിച്ച അദ്ദേഹം ഇവിടെയിറങ്ങിയിരുന്നു.

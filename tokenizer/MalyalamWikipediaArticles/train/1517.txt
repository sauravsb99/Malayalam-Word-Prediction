
ലാമിയേസീ സസ്യകുടുംബത്തിലെ 47 സ്പീഷിസുകൾ ഉള്ള ഒരു ജനുസ്സാണ് ലാവൻഡുല അഥവാ ജടാമാഞ്ചി. കേപ്പ് വെർദെ, കാനറി ദ്വീപുകൾ, യൂറോപ്പ്, കിഴക്കൻ ആഫ്രിക്ക എന്നിവിടങ്ങളിലും കിഴക്ക് ഇന്ത്യ വരെയും ഈ സസ്യം കണ്ടു വരുന്നു.ഉഷ്ണമേഖലകളിലെ പല ഇനങ്ങളും ആ പ്രദേശങ്ങളിലെ ഉദ്യാനപരിപാലനത്തിൽ അലങ്കാരച്ചെടികളായും ഉപയോഗിച്ചുവരുന്നുണ്ട്. ചില ഇനങ്ങൾ വാണിജ്യാടിസ്ഥാനത്തിൽ തൈലങ്ങൾ വേർതിരിച്ചെടുക്കാനും ഉപയോഗിക്കുന്നു.
പ്രധാനമായും ലാവെൻഡർ ,എണ്ണയുടെ ഉത്പാദനത്തിനായി വളർത്തപ്പെടുന്നുണ്ട്. ഇത് ഒരു അണുനാശിനിയായും കൊതുകു നിവാരണത്തിനായും ഉപയോഗിക്കുന്നതിനു പുറമേ ഇതിന്റെ സത്ത് സുഗന്ധപൂരിതമാക്കി ശൗചാലയാവശ്യങ്ങൾക്കും ഉപയോഗിക്കുന്നു.

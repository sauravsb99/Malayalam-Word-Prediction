
Equus equiferus Pallas, 1811Equus gmelini Antonius, 1912Equus sylvestris Brincken, 1826Equus silvaticus Vetulani, 1928Equus tarpan Pidoplichko, 1951
ഒരിനം കാട്ടുകുതിരയാണ് ടാർപ്പൻ. കാട്ടുകുതിരകളിൽ വംശനാശം സംഭവിച്ച ഒരിനം ആണ് ഇവ. പെരിസോഡാക്ടൈല ജന്തുഗോത്രത്തിലെ ഇക്വിഡെ കുടുംബത്തിൽപ്പെടുന്നു. ശാസ്ത്രനാമം: ഇക്വസ് റെസ്വാൽസ്കി മെലിനി . യുറോപ്യൻ കാട്ടുകുതിര എന്നും ഇത് അറിയപ്പെടുന്നു.
ടാർപ്പനുകൾക്ക് ഇളം ചാരനിറമാണ്. ഇടയ്ക്കിടെ വെളുത്ത രോമങ്ങൾ ഇടകലർന്ന തവിട്ടുനിറമുള്ളവയും ഉണ്ട്. ശരീരം തടിച്ചതാണ്. തോൾ വരെ 1.32 മീ. ഉയരം വരും. നീളം കൂടിയ തലയും കുറുകിയ കഴുത്തും മുതുകിൽ നിന്നുയർന്നു മുകളിലേക്കു നിൽക്കുന്ന കുഞ്ചിരോമങ്ങളും ഇവയുടെ പ്രത്യേകതയാണ്. ടാർപ്പനുകളുടെ പുറത്ത് നെടുനീളത്തിൽ ഇരുണ്ട നിറത്തിലുള്ള ഒരു രേഖയുണ്ട്.
ദക്ഷിണ റഷ്യ, പോളണ്ട് തുടങ്ങിയ രാജ്യങ്ങളിലായിരുന്നു ടാർപ്പനുകൾ ഏറ്റവും അധികം കാണപ്പെട്ടിരുന്നത്. പോളണ്ടിൽ 18- നൂറ്റണ്ടിന്റെ മധ്യം വരെ ഇവ വന്യ ഇനമായിരുന്നു. അതിനുശേഷമാണ് ടാർപ്പനുകളെ വളർത്തു കുതിരകളുമായി സങ്കരണം നടത്തി പുതിയ ഇനങ്ങളെ സൃഷ്ടിച്ചെടുത്തത്.
ടാർപ്പനുകളുടെ വർഗീകരണം ഒരു വിവാദവിഷയമാണ്. ഇവ മംഗോളിയൻ കാട്ടുകുതിരകളുടെ യുറോപ്യൻ ഇനമാണെന്നും മംഗോളിയൻ കാട്ടുകുതിരയും ടാർപ്പനുകളും വളർത്തു കുതിരയുടെ പ്രജാതികളാണെന്നും രണ്ടഭിപ്രായം ശാസ്ത്രകാരന്മാരുടെ ഇടയിൽ നിലവിലുണ്ട്.


അരൈഡേ കുടുംബത്തിൽപ്പെട്ട ഒരു കടൽ മത്സ്യമാണ് ഏട്ട .). സാധാരണ ഇവ 62 സെന്റീമീറ്റർ വരെ വളരുന്നു. പൂർണ്ണവർച്ചയെത്തിയ ഏട്ടയ്ക്ക് 1.4കിലോഗ്രാം ഭാരമുണ്ടാകും. ഭൂമധ്യരേഖാപ്രദേശങ്ങളിലെ കടലുകളിൽ കാണപ്പെടുന്ന ഈ മത്സ്യം വാണിജ്യപ്രാധാന്യമുള്ളതാണ്. വലിയ തലയുള്ള ഈ മത്സ്യങ്ങൾക്ക് മുഖത്ത് മീശപോലുള്ള തൊങ്ങലുകളുണ്ട്. തീരക്കടലിൽ കണ്ടുവരുന്ന ഈ മത്സ്യം അഴിമുഖത്തുകൂടി കടന്ന് കായൽപ്രദേശങ്ങളിലേക്കും കടക്കാറുണ്ട്. ഇന്ത്യൻ മഹാസമുദ്രത്തിലും ഏഷ്യയുടേയും ആഫ്രിക്കയുടേയും കിഴക്കേ തീരങ്ങളിലും ഇവയെ ധാരാളമായി കണ്ടുവരുന്നു.

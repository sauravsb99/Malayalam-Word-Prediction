ഹിമാചൽ പ്രദേശിലെ കുളുവിൽ സ്ഥിതിചെയ്യുന്ന ഏകദേശം 500 വർഷത്തോളം പഴക്കമുള്ള മധ്യകാലഘട്ടത്തിലെ ഒരു കൊട്ടാരമാണ് നഗ്ഗർ കൊട്ടാരം. എ ഡി 1460 ൽ കുളുവിലെ രാജാവായ സിദ്ധ് സിംഗ്, മൂന്ന് നിലകളിലായി പടിഞ്ഞാറൻ ഹിമാലയൻ ശൈലിയിൽ കല്ലിലും തടിയിലും കൊത്തുപണികളോടുകൂടി പണികഴിപ്പിച്ചതാണീ കൊട്ടാരം.
വർഷങ്ങളോളം രാജകീയ വസതിയായി നിലനിന്നിരുന്ന ഈ കൊട്ടാരം പിന്നീട് 1978 ൽ ഒരു ഹെറിറ്റേജ് ഹോട്ടലായി പ്രവർത്തിപ്പിക്കുന്നതിനായി ഹിമാചൽ പ്രദേശ് ടൂറിസം ഡെവലപ്മെന്റ് കോർപ്പറേഷനു കൈമാറി. 
നൂറ്റാണ്ടുകളായി നഗ്ഗർ കൊട്ടാരം രാജാക്കന്മാരുടെ ഔദ്യോഗിക വസതിയായിരുന്നു.
"ജബ് വി മെറ്റ്" എന്ന പ്രശസ്ത ബോളിവുഡ് ചിത്രത്തിലെ മനോഹര ഗാനത്തിനു പാശ്ചാത്തലമായിരിക്കുന്നത് ഈ കൊട്ടാരമാണ്. നിലവിൽ, കൊട്ടാരം ഒരു ഹെറിറ്റേജ് ഹോട്ടലായി ആയി പ്രവർത്തിക്കുന്നു.

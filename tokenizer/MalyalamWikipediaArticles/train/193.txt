പ്രാചീന ഇന്ത്യയിലെ ഒരു തത്ത്വചിന്തകയായിരുന്നു ഘോഷ . ദീർഘതമസ്സിന്റെ കൊച്ചുമകളും കക്ഷിവതന്റെ ഭാര്യയുമായിരുന്നു ഘോഷ. ഇവർ രണ്ടും അശ്വിനീ കുമാരന്മാരെ പ്രകീർത്തിച്ച് ശ്ലോകങ്ങൾ രചിച്ചിട്ടുണ്ട്.
ഋഗ്വേദത്തിലെ പത്താം മണ്ഡലത്തിലെ 39-ഉം 40-ഉം സൂക്തങ്ങൾ ഘോഷയാണ് രചിച്ചതെന്ന് കരുതപ്പെടുന്നു. ഇതിൽ ആദ്യ സൂക്തം അശ്വിനീദേവന്മാരെ പ്രകീർത്തിക്കുന്നതാണ്. രണ്ടാമത്തെ സൂക്തത്തിൽ വിവാഹത്തെപ്പറ്റിയുള്ള സ്വകാര്യ ആഗ്രഹങ്ങളാണ് പ്രതിപാദിക്കുന്നത്. 
ഈ സൂക്തമനുസരിച്ച് ഘോഷ കുഷ്ടരോഗബാധിതയായിരുന്നുവത്രേ. ഇതുമൂലമുള്ള വൈരൂപ്യവും ഘോഷയെ ബാധിച്ചിരുന്നു. പ്രായമായതോടെ അശ്വിനീകുമാരന്മാർ ഈ അസുഖം ഭേദപ്പെടുത്തുകയും ഘോഷയ്ക്ക് ആരോഗ്യവും യൗവനവും സൗന്ദര്യവും ന‌ൽകുകയുണ്ടായി. ഇതെത്തുടർന്ന് ഘോഷയ്ക്ക് വിവാഹം കഴിക്കുവാൻ സാധിച്ചു.


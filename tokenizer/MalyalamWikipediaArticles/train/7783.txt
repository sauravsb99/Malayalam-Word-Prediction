കേരളത്തിലെ പ്രശസ്ത നിശ്ചലച്ചിത്ര ഛായാഗ്രാഹകൻ ആണ് റസാഖ് കോട്ടക്കൽ. റസാഖിന്റെ മലയാള സാഹിത്യകാരന്മാരുടെ ഫോട്ടോകൾ പ്രശസ്തങ്ങളാണ്. ജോഷി ജോസഫിന്റെ ഡോക്യുമെന്ററികൾക്ക് ഛായാഗ്രഹണവും നിർവഹിച്ചിട്ടുണ്ട്. അടൂർ സിനിമകളുടെ സ്റ്റിൽ ഫോട്ടോഗ്രഫറായും പ്രവർത്തിച്ചിട്ടുണ്ട്. 2014 ഏപ്രിൽ 9 ന് മരണമടഞ്ഞു
വയനാട്ടിൽ ജനിച്ചു വളർന്നു. ആദ്യ കാലത്ത് കഥകൾ എഴുതിയിരുന്നു. മുംബൈയിൽ ഗുജറാത്തി സേട്ടുവിന്റെ അസിസ്റ്റന്റായി ജോലി നോക്കി. മലപ്പുറം ജില്ലയിലെ കോട്ടക്കലിൽ ക്ലിന്റ് എന്ന പേരിൽ ഒരു സ്റ്റുഡിയോ അദ്ദേഹത്തിനു സ്വന്തമായി ഉണ്ടായിരുന്നു. അങ്ങനെയാണ് പേരിന്റെ കൂടെ കോട്ടക്കൽ എന്ന് ചേർക്കപ്പെട്ടത്. വേൾഡ് പീസ് മൂവ്മെൻറിന്റെ അംഗമായി അമേരിക്ക-ഇറാഖ് യുദ്ധ സമയത്ത് ഇറാഖിൽ പോയി. ജോഷി ജോസഫിന്റെ ‘സ്റ്റാറ്റസ്കോ’, 'വൺ ഡേ ഫ്രം എ ഹാങ്മാൻസ് ലൈഫ് ' എന്നീ ഡോക്യുമെന്ററികളുടെ ഛായാഗ്രഹണവും നിർവഹിച്ചു. ഇതിൽ വൺ ഡേ ഫ്രം എ ഹാങ്മാൻസ് ലൈഫ് എന്ന ഡോക്യുമെന്ററി പശ്ചിമ ബംഗാളിൽ നിരോധിക്കപ്പെടുകയുണ്ടായി.
ഛായാഗ്രാഹകരുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

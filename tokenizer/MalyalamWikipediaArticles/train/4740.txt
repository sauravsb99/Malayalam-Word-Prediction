ഇന്ത്യയിലെ ടാറ്റാ മോട്ടോർസ് നിർമ്മിച്ച ഒരു മോഡൽ കാറാണ്‌ ടാറ്റ ഇൻഡിക്ക. 2004 മുതൽ തന്നെ ഈ മോഡൽ കാറുകൾ യൂറോപ്പ്, ആഫ്രിക്ക, തുടങ്ങിയ സ്ഥലങ്ങളിലേക്ക് കയറ്റുമതി ചെയ്യുന്നുണ്ട്. ടാറ്റ നിർമ്മിച്ച കാർ വിഭാഗത്തിൽപ്പെടുന്ന ആദ്യ വാഹനമാണ്‌ ഇൻഡിക്ക. അതുപോലെ തന്നെ ഇന്ത്യയിൽ പൂർണ്ണമായും നിർമ്മിച്ച ആദ്യ കാർ എന്ന സവിശേഷതയും ഇൻഡിക്കയ്ക്കുണ്ട്. 2008 ഓഗസ്റ്റിലെ കണക്കുകളനുസരിച്ച് ഏകദേശം 910,000 കാറുകൾ കമ്പനി നിർമ്മിച്ചു. 2006-07 കാലത്തിലെ വാർഷിക ഉല്പാദനം ഏകദേശം 144,690 കാറുകളായിരുന്നു. ഇപ്പോൾ മാസം പ്രതി ഏകദേശം 8000 കാറുകൾ നിർമ്മിക്കുന്നുണ്ട്.

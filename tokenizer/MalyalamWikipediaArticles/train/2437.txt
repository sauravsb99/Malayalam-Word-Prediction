ഡബ്ലിൻ അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് അൽമേഡ കൌണ്ടിയുടെ കിഴക്കൻ ഉൾക്കടൽ, ട്രൈ-വാലി മേഖലയിലെ നഗരപ്രാന്തത്തിൽ സ്ഥിതിചെയ്യുന്ന ഒരു നഗരമാണ്.
അന്തർസംസ്ഥാന പാത 580 ന്റെ വടക്കു ഭാഗത്തിനു സമാന്തരമായി അന്തർദേശീയപാത 680 കുറുകെ കടന്നു പോകുന്ന ജംഗ്ഷനിൽ സ്ഥിതിചെയ്യുന്ന ഈ പട്ടണം, സാൻ ഫ്രാൻസിസ്കോ നഗരമദ്ധ്യത്തിൽനിന്ന് ഏകദേശം 35 മൈൽ കിഴക്കായും, ഓൿലാന്റ് നഗരമദ്ധ്യത്തിൽനിന്ന് 23 മൈൽ കിഴക്കായും സാൻ ജോസ് പട്ടണമദ്ധ്യത്തിൽനിന്ന് 31 മൈൽ വടക്കായുമാണ് സ്ഥിതിചെയ്യുന്നത്. അയർലണ്ട് നഗരമായ ഡബ്ലിന്റെ പേരിനെ ആധാരമാക്കിയാണ് നഗരത്തിനു നാമകരണം നടത്തിയിട്ടുള്ളത്. സാന്താ ക്ലാരിറ്റയ്ക്കു പിന്നിൽ, കാലിഫോർണിയ സംസ്ഥാനത്തിലെ ഏറ്റവും വേഗത്തിൽ വളരുന്ന രണ്ടാമത്തെ നഗരമാണ് ഡബ്ലിൻ. 

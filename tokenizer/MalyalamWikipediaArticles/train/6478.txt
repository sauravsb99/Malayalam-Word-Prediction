ഹിന്ദുസ്ഥാനി സംഗീതത്തിലെ ഒരു ഘരാനയാണ് ഭണ്ഡിബസാർ ഘരാന .ഉസ്താദ് അമൻ അലിഖാൻ എന്ന വിശ്രുത സംഗീതജ്ഞനായിരുന്നു ഇതിന്റെ പ്രണേതാവ്. മറ്റു ഘരാനകളെ അപേക്ഷിച്ച് ഇതിനു പ്രചാരം കുറവാണ്.
അകാർ ഉപയുക്തമാക്കി തുറന്ന ശബ്ദത്തോടെയുള്ള ആലാപന സമ്പ്രദായമാണിത്.ശ്വാസനിയന്ത്രണത്തിലൂടെ ദീർഘമായ പദങ്ങൾ ഒരേ ശ്വാസത്തിൽ പാടേണ്ടതുണ്ട്.കൂടാതെ സങ്കീർണ്ണമായ സ്വര-താനുകൾ കൊണ്ട് മാതൃകാരൂപങ്ങൾ സൃഷ്ടിച്ച് സങ്കീർണ്ണമായ രീതിയിൽ സർഗ്ഗം പാടുക എന്നതും ഒരു പ്രത്യേകതയാണ്.അജ്ഞലിബായ് മല്പേകർ ഈ ഘരാനയിലെ പ്രധാന വിദുഷിയായിരുന്നു.

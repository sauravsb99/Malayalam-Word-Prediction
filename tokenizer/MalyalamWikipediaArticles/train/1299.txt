10 ഹെലിക്കോപ്റ്ററുകൾ:
ഐ.എൻ.എസ്. വിക്രമാദിത്യ പരിഷ്കരിച്ച കീവ് ക്ലാസ് വിമാനവാഹിനിക്കപ്പലാണ്. ഇത് 2013 നവംബർ 16-ന് ഇന്ത്യൻ നാവികസേനയിൽ പ്രവേശിച്ചു. ബി.സി. ഒന്നാം നൂറ്റാണ്ടിൽ ഉജ്ജൈനി ഭരിച്ചിരുന്ന വിക്രമാദിത്യൻ എന്ന ബുദ്ധിശക്തിക്കും ധൈര്യത്തിനും മഹാമനസ്കതയ്ക്കും പേരുകേട്ട രാജാവിന്റെ പേരാണ് ഈ കപ്പലിനു നൽകിയത്. 
ആദ്യം ബാകു എന്ന പേരിൽ നിർമിച്ച് 1987-ൽ കമ്മീഷൻ ചെയ്യപ്പെട്ടതാണ് ഈ കപ്പൽ. സോവിയറ്റ് നാവികസേനയിലും പിന്നീട് റഷ്യൻ നാവികസേനയിലുമാണ് ഈ കപ്പൽ സേവനമനുഷ്ടിച്ചത്. 1996-ൽ ശീതയുദ്ധത്തിനുശേഷമുള്ള സമയത്ത് പ്രവർത്തിപ്പിക്കാനുള്ള ചെലവ് അനാവശ്യമാണെന്ന തോന്നലിനാൽ ഈ കപ്പൽ ഡീകമ്മീഷൻ ചെയ്യുകയായിരുന്നു. 2004 ജനുവരി 20-ന് 2350 കോടി ഡോളറിന് ഇന്ത്യ ഈ കപ്പൽ വാങ്ങുകയുണ്ടായി. കടലിലെ പരീക്ഷണ ഓട്ടം കപ്പൽ വിജയകരമായി പൂർത്തിയാക്കി.

യു.ആർ.ഐ അഥവാ യൂണിഫോം റിസോഴ്സ് ഐഡന്റിഫൈയർ എന്നു പറഞ്ഞാൽ ഒരു വസ്തുവിനെ തിരിച്ചറിയാൻ ഉപയോഗിക്കുന്ന പേര് എന്നു ലളിതമായി നിർവചിക്കാം. വെബ്ബിന്റെ പശ്ചാത്തലത്തിലാണ് ഈ വാക്ക് ഉപയോഗിക്കുന്നത്. വെബ്ബ് അഥവാ വേൾഡ് വൈഡ് വെബ്ബിൽ ഉള്ള വസ്തുക്കളെ അല്ലെങ്കിൽ പ്രമാണങ്ങളെ വേർതിരിച്ചറിയാനും അവയെ തമ്മിൽ ബന്ധിപ്പിക്കാനും മറ്റുമാണ് യു.ആർ.ഐ ഉപയോഗിക്കുന്നത്. 
യു.ആർ.എല്ലും യു.ആർ.എന്നും രണ്ടും യു.ആർ.ഐ എന്ന പൊതു വിഭാഗത്തിൽ പെടുന്നു. വളരെ ലളിതമായി പറയുകയാണെങ്കിൽ യു.ആർ.എൻ എന്നത് ഒരു പേര് മാത്രമാണ്, യു.ആർ.എൽ വിലാസവും. അപ്പോൾ യു.ആർ.എൻ എന്നു പറയുന്നത് വെബ്ബിലുള്ള ഒരു വസ്തുവിന്റെ പേരു മാത്രവും, യു.ആർ.എൽ അതിന്റെ പൂർണ്ണമേൽവിലാസവും ആണ്. വിലാസത്തിൽ പേരും സ്ഥലവും കാണുമല്ലോ, അതുപോലെ യു.ആർ.എല്ലിൽ ഒരു പ്രമാണം വെബ്ബിൽ എവിടെയാണ് സ്ഥിതി ചെയ്യുന്നതെന്ന് പറഞ്ഞിട്ടുണ്ടാവും. 
വേൾഡ് വൈഡ് വെബുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക.സഹായത്തിനു ഈ ലേഖനത്തിന്റെ ഇംഗ്ലീഷ് പതിപ്പും കാണുക.

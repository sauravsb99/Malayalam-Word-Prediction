ഭാരതീയയായ നാടക പ്രവർത്തകയും നർത്തകിയുമാണ് ശാന്ത ഗാന്ധി . ഇപ്റ്റയുടെ സ്ഥാപകാംഗമാണ്. 1950 കളിൽ ഭാരതത്തിലുടനീളം കലാ പ്രകടനങ്ങളുമായി സഞ്ചരിച്ചിട്ടുണ്ട്. പാരമ്പര്യ ഭാരതീയ നാടകങ്ങളെ പ്രത്യേകിച്ചും സംസ്കൃത നാടകങ്ങളെയും നാട്ടു നാടകങ്ങളെയും വീണ്ടെടുക്കുന്നതിൽ പ്രധാന പങ്ക് വഹിച്ചു. റസിയ സുൽത്താന, ജസ്മ ഒദാൻ തുടങ്ങിയവ ശ്രദ്ധേയങ്ങളാണ്. ഗുജറാത്തി ഭവായി ശൈലിയിലുള്ള നാടക അവതരണങ്ങൾ ധാരാളം നടത്തി സങോദരി ദീന ഗാന്ധിയുമൊത്ത് അവതരിപ്പിച്ച മൈനാ ഗുജാരി പ്രേക്ഷക ശ്രദ്ധ പിടിച്ചു പറ്റിയിരുന്നു.
നാഷണൽ സ്കൂൾ ഓഫ് ഡ്രാമ സ്ഥാപക അംഗവും ചെയർ പെഴ്സണുമായിരുന്നു. 1984 ൽ പത്മശ്രീ പുരസ്കാരവും 2001 ൽ കേന്ദ്ര സംഗീത നാടക അക്കാദമി പുരസ്കാരവും ലഭിച്ചു.

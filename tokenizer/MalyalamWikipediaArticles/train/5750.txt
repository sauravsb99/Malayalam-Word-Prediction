ഈസ്റ്റ് കരോൾ പാരിഷ് ഐക്യനാടുകളിലെ ലൂയിസിയാന സംസ്ഥാനത്തെ ഒരു പാരിഷാണ്. 2010 ലെ കനേഷുമാരി കണക്കുകൾ പ്രകാരമുളള ഈ പാരിഷിലെ ആകെ ജനസംഖ്യ 7,759 ആണ്. പാരിഷ് സീറ്റ് സ്ഥിതി ചെയ്യുന്നത് ലേക്ക് പ്രോവിൻസ് പട്ടണത്തിലാണ്.
കിഴക്ക്, പടിഞ്ഞാറ് എന്നിങ്ങനെ വിഭജിക്കപ്പെടുന്നതിനു മുമ്പുള്ള യഥാർത്ഥ കരോൾ പാരിഷ് നാമകരണം ചെയ്യപ്പെട്ടത് മേരിലാൻറിലെ ധനികനായ തോട്ടമുടമയും പിന്നീട് അമേരിക്കൻ സ്വാതന്ത്ര്യപ്രഖ്യാപനത്തിൽ ഒപ്പിട്ടവരിലെ ഏക റോമൻ കത്തോലിക്കനും ആദ്യ യു.എസ്. സെനറ്ററുമായിരുന്ന ചാൾസ് കരോൾ ആഫ് കരോൾട്ടൻറെ ബഹുമാനാർത്ഥമായിരുന്നു. ഈ രേഖ ഒപ്പിട്ടവരിൽ അവസാനം ജീവിച്ചിരുന്നവിൽ എകായാളായിരുന്നു ഇദ്ദേഹം. 1877 ൽ കരോൾ പാരിഷ് വിഭജിക്കപ്പെട്ടു. 1814 നു മുമ്പ് ഇന്നത്തെ കിഴക്കൻ കരോൾ പാരിഷ് പ്രദേശം മുഴുവനായി ഇപ്പോൾ നിഷ്‌ക്രിയമായ വാറൻ പാരിഷിൽ ഉൾപ്പെട്ടിരുന്നു.
ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ പാരിഷിൻറെ ആകെ വിസ്തൃതി 442 square miles ആണ്. ഇതിൽ 421 square miles പ്രദേശം കരഭൂമിയും ബാക്കി 22 square miles  പ്രദേശം വെള്ളവുമാണ്.

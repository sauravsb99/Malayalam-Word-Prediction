ഇന്ത്യൻ ചലച്ചിത്ര പിന്നണി ഗായകനും ടെലിവിഷൻ അവതാരകനുമാണ് ഷാൻ എന്നറിയപ്പെടുന്ന ശന്തനു മുഖർജി . ഹിന്ദി, ബംഗാളി, മറാത്തി, ഉർദു, തെലുങ്ക്, കന്നഡ സിനിമകളിൽ സജീവമായ അദ്ദേഹം നിരവധി നേപ്പാളി, പാകിസ്താനി ഗാനങ്ങളും ആലപിച്ചിട്ടുണ്ട്.
1972 സെപ്റ്റംബർ 30 നാണ് ഷാൻ ജനിച്ചത്. അദ്ദേഹത്തിന്റെ മുത്തച്ഛൻ ഗാനരചയിതാവായ ജഹർ മുഖർജിയായിരുന്നു. അദ്ദേഹത്തിന്റെ പിതാവ് അന്തരിച്ച സംഗീത സംവിധായകൻ മനസ് മുഖർജിയും സഹോദരി ഗായികയായ സാഗരികയുമാണ്. 


പശ്ചിമഘട്ടത്തിലെ മലനിരകളിൽനിന്നും കണ്ടെത്തിയ പുതിയ ഒരിനം സസ്യമാണ് ഫിംബ്രിസ്‌റ്റൈലിസ് അഗസ്ത്യമലയൻസിസ്. . സൈപറേസിയേ എന്ന സസ്യകുടുംബത്തിലാണ് ഇത് ഉൾപ്പെടുന്നത്. സെഡ്ജ് വിഭാഗത്തിൽ ഉൾപ്പെടുന്ന ഈ സസ്യങ്ങളിൽ ചിലത് ഔഷധനിർമ്മാണത്തിനും മറ്റു ചിലത് കാലിത്തീറ്റയായും ഉപയോഗിക്കുന്നു. തിരുവനന്തപുരം യൂണിവേഴ്‌സിറ്റി കോളേജിലെ പോസ്റ്റ് ഡോക്ടറൽ ഫെലോ ഡോ. എ.ആർ. വിജി, അസിസ്റ്റന്റ് പ്രൊഫസർ ഡോ. ടി.എസ്. പ്രീത എന്നിവർ ചേർന്നാണ് ഈ ഇനത്തെ കണ്ടെത്തിയത്.

ലഗൂണ വുഡ്സ്, അമേരിക്കൻ ഐക്യനാടുകളിൽ കാലിഫോർണിയ സംസ്ഥാനത്ത് ഓറഞ്ച് കൗണ്ടിയിൽ സ്ഥിതിചെയ്യുന്ന ഒരു നഗരമാണ്. 2010 ലെ യു.എസ്. സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 16,192 ആയിരുന്നു. 2000 ലെ സെൻസസിലുണ്ടായിരുന്ന ജനസംഖ്യയായ 16,507 നേക്കാൾ കുറവായിരുന്നു ഇത്. 
ലഗൂണ വുഡ്സ് സ്ഥിതിചെയ്യുന്ന അക്ഷാംശ രേഖാംശങ്ങൾ 33°36′33″N 117°43′58″W / 33.60917°N 117.73278°W / 33.60917; -117.73278 ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകളനുസരിച്ച്, ഈ നഗരത്തിൻറെ ആകെ വിസ്തൃതി 3.1 ചതുരശ്ര മൈൽ ആണ് . ഇതു മുഴുവനും കരഭൂമിയാണ്. ഈ നഗരത്തിൻറെ വടക്കും കിഴക്കും ഭാഗങ്ങളിൽ ലഗൂണ ഹിൽസ്, തെക്കുഭാഗത്ത് അലിസോ വിയെജോ, തെക്കുപടിഞ്ഞാറ് ലഗൂണ ബീച്ച്, പടിഞ്ഞാറ് ക്രിസ്റ്റൽ കോവ് സംസ്ഥാന ഉദ്യാനം, വടക്കുപടിഞ്ഞാറ് ഇർവിൻ എന്നിവയാണ് അതിർത്തികളായുള്ളത്.

ഇന്ത്യൻ ആഭ്യന്തര ക്രിക്കറ്റിൽ ഒഡീഷ സംസ്ഥാനത്തെ പ്രതിനിധീകരിക്കുന്ന പ്രാദേശിക ടീമാണ് ഒഡീഷ ക്രിക്കറ്റ് ടീം. ഒറീസ ക്രിക്കറ്റ് അസോസിയേഷന്റെ മേൽനോട്ടത്തിലാണ് ഈ ടീം പ്രവർത്തിക്കുന്നത്. രഞ്ജി ട്രോഫിയിൽ എലൈറ്റ് ഗ്രൂപ്പിലാണ് ഈ ടീം ഉൾപ്പെടുന്നത്. കട്ടക്കിൽ സ്ഥിതി ചെയ്യുന്ന ബരാബതി സ്റ്റേഡിയമാണ് ഈ ടീമിന്റെ പ്രധാന ഹോംഗ്രൗണ്ട്. മറ്റുചില ഗ്രൗണ്ടുകളിലും അവർ ഹോം മത്സരങ്ങൾ കളിക്കാറുണ്ട്.



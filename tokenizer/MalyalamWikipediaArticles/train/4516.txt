ഭാരതീയനായ പ്രമുഖ ചിത്രകാരനാണ് ഗണേഷ് പൈൻ. 2010 ൽ കേരള സർക്കാർ നൽകുന്ന രാജാ രവിവർമ്മ പുരസ്‌കാരം ലഭിച്ചു. കാവ്യാത്മകമായ സറിയലിസ്റ്റിക് ലോകമാണ് പൈൻ ചിത്രങ്ങളുടെ സവിശേഷത. ചിത്രകാരന്മാരുടെ ചിത്രകാരൻ എന്ന് അറിയപ്പെട്ടിരുന്ന പൈന്റെ ചിത്രകല ബംഗാളി നാടോടിക്കഥകളുടെയും ഐതിഹ്യങ്ങളുടെയും ചേരുവകൾകൊണ്ട് സമ്പന്നമായിരുന്നു. 
1937-ൽ കൊൽക്കത്തയിൽ ജനിച്ചു. ബംഗാളി ചിത്രകാരന്മാരായ സുനിൽദാസ്, ബികാഷ് ഭട്ടാചാര്യ എന്നിവരുമായി ചേർന്ന് സൊസൈറ്റി ഓഫ് കണ്ടംപററി ആർട്ട് ഓഫ് കൊൽക്കത്ത എന്ന സംഘടനയ്ക്ക് രൂപംനല്കി. 

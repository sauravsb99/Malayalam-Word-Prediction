കോട്ടയം ജില്ലയിൽ മീനച്ചിൽ താലൂക്കിൽ രാമപുരം പഞ്ചായത്തിൽ വെള്ളിലാപ്പിള്ളി ഗ്രാമത്തിൽ ഉൾപ്പെടുന്ന ഒരു കൊച്ചു ഗ്രാമമാണ് ഏഴാച്ചേരി. 9.47 ഡിഗ്രി അക്ഷാംശത്തിലും 76.39 ഡിഗ്രി രേഖാംശത്തിലും സ്ഥിതിചെയ്യുന്ന സ്ഥലമാണ് ഏഴാച്ചേരി. പാലാ നഗരത്തിൽ നിന്ന് വടക്കുകിഴക്കുമാറി സ്ഥിതിചെയ്യുന്ന ഏഴാച്ചേരിയുടെ സമീപസ്ഥലങ്ങളാണ് മരങ്ങാട്ടുപിള്ളി, ഉഴവൂർ, രാമപുരം പ്രവിത്താനം തുടങ്ങിയവ.
സെന്റ് ജോൺസ് പള്ളി, അതിനോടനുബന്ധിച്ചുള്ള ഫാത്തിമാഗിരി ആരാധനാലയം, കാവിൻപുറം ഉമാ-മഹേശ്വര ക്ഷേത്രം എന്നിവ ഇവിടുത്തെ പ്രധാന ആരാധനാകേന്ദ്രങ്ങളാണ്. പ്രശസ്ത കവി ഏഴാച്ചേരി രാമചന്ദ്രൻ ഈ പ്രദേശത്തുകാരനാണ്.
കോട്ടയം ജില്ലയുടെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

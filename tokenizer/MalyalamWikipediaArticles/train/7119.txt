17 years, 8 months and 
പ്രപഞ്ചത്തിന്റെ രഹസ്യങ്ങൾ അറിയുന്നതിനായി നാസയുടെ ഉപഗ്രഹമാണ്‌ വിൽക്കിൻസൺ മൈക്രോവേവ് അനൈസോട്രോപ്പി പ്രോബ്- എന്നറിയപ്പെടുന്ന ഡബ്ല്യൂ മാപ്പ്. മഹാവിസ്ഫോടനത്തെതുടർന്ന് പ്രപഞ്ചത്തിൽ അവശേഷിക്കുന്ന സൂക്ഷ്മ തരംഗങ്ങളെ അടുത്തറിയുക എന്നതാണ്‌ ഈ ദൗത്യത്തിന്റെ പ്രധാന ലക്ഷ്യം.
2001 ജൂൺ 30-ന്‌ ഫ്ലോറിഡയിലെ കേപ്കനാവലിൽ നിന്നുമാണ്‌ ഈ ഉപഗ്രഹം വിക്ഷേപിച്ചത്. പ്രപഞ്ചത്തിലെ സൂക്ഷ്മതരംഗങ്ങളെക്കുറിച്ച് ആദ്യകാല പഠനങ്ങൾ നടത്തയ ഡോ. ഡേവിഡ് വിൽക്കിൻസൺ എന്ന ശാസ്ത്രജ്ഞന്റെ പേരാണ്‌ ഈ ഉപഗ്രഹത്തിന്‌ നൽകിയിട്ടുള്ളത്. പ്രപഞ്ചത്തിന്റെ ഫോസിൽ എന്ന് വിശേഷിപ്പിക്കുന്ന സൂക്ഷ്മതരംഗങ്ങളുടേ പശ്ചാത്തലത്തെക്കുറിച്ച് ഈ ഉപഗ്രഹം നടത്തിയ നിരീക്ഷണ ഫലങ്ങളെ ഉപയോഗിച്ച് തയ്യാറാക്കിയ ആദ്യത്തെ മാപ്പ് 2003-ൽ നാസ പുറത്തിറക്കി.

2009 സെപ്റ്റംബർ 22 മുതൽ ഒക്ടോബർ 5 വരെ ദക്ഷിണാഫ്രിക്കയിലെ ‍ ജോഹന്നാസ് ബർഗ്ഗിലെ വാണ്ടേർസ് സ്റ്റേഡിയത്തിലും, സെഞ്ചൂറിയൻ പാർക്കിലുമായി നടന്ന ഏകദിന അന്താരാഷ്ട്ര ക്രിക്കറ്റ് മത്സരമാണ്‌ ഐ.സി.സി ചാമ്പ്യൻസ് ട്രോഫി 2009. ഐ.സി.സി. നോക്കൗട്ട് എന്നു മുൻപറിയപ്പെട്ടിരുന്ന ഐ.സി.സി. ചാമ്പ്യൻസ് ട്രോഫിയുടെ ആറാമത്തെ പതിപ്പാണ്‌ ഇത്. 2009 ഒക്ടോബർ 5-ന് നടന്ന ഇതിന്റെ കലാശക്കളിയിൽ ഓസ്ട്രേലിയ, ന്യൂ സീലാന്റിനെ പരാജയപ്പെടുത്തി വിജയികളായി.
4 ടീമുകൾ അടങ്ങുന്ന 2 ഗ്രൂപ്പുകളിലായി നടക്കുന്ന പ്രാഥമിക മത്സരങ്ങളിലെ 2 ടീമുകൾ വീതം സെമിഫൈനലിലേക്ക് കടക്കും. സെമിയിൽ ജയിക്കുന്ന ടീമുകൾ ഒക്ടോബർ 5 ന്‌ സെഞ്ചൂറിയനിൽ നടന്ന ഫൈനലിൽ ഏറ്റുമുട്ടി.


















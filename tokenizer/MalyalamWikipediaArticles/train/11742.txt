ഇൻറർനെറ്റിൽ നിന്നും ഓപ്പൺസോഴ്സ്, ഫ്രീവെയർ, ഷെയർവെയർ എന്നീ ഗണങ്ങളിൽ പെട്ട, മൈക്രോസോഫ്ട്‌ വിൻഡോസിനു വേണ്ടിയുള്ള പ്രോഗ്രാമുകൾ ലഭ്യമാക്കാൻ സഹായിക്കുന്ന ഡൌൺലോഡ് വെബ്സൈറ്റ് ആണ് ഫയൽ ഹിപ്പോ. ഉപയോഗിക്കുന്നവർ അപ്ലോഡ് ചെയ്യുന്ന ഫയലുകൾ ഫയൽഹിപ്പോ സ്വീകരിക്കുന്നില്ല. ഫയൽ ഹിപ്പോ അവരുടെ സ്വന്തമായ സോഫ്റ്റ്‌വെയറും ലഭ്യമാക്കുന്നുണ്ട്. ഫയൽ ഹിപ്പോ അപ്ഡേറ്റ് ചെക്കർ എന്ന് പേരുള്ള ഈ സൌജന്യ സോഫ്റ്റ്‌വെയർ, ഒരു കംപ്യുട്ടർ പരിശോധിച്ച്, കാലാവധി കഴിഞ്ഞ സോഫ്റ്റ്‌വെയറുകളെ ഒരു വെബ്‌ പേജിൽ കാണിച്ചു തരുന്നു. കൂടാതെ ഈ സോഫ്റ്റ്‌വെയറുകൾൾ പുതുക്കാനുള്ള കണ്ണികളും വെബ്‌ പേജിൽ കാണാം. 
Quantcast-ന്റെ കണക്കനുസരിച്ച് ഫയൽ ഹിപ്പോയ്ക്ക് ഓരോ മാസവും 3 ദശലക്ഷം അമേരിക്കൻസന്ദർശകരുണ്ട്. Alexa ഈ വെബ്‌ സൈറ്റിനെ ലോകമാകെ ഏറ്റവും കൂടുതൽ സന്ദർശിക്കപ്പെട്ട 800 വെബ്‌ സൈറ്റുകളുടെ ലിസ്റ്റിൽ ഉൾപ്പെടുത്തിയിട്ടുണ്ട്. 

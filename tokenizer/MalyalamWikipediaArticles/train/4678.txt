ഡെമോക്രാറ്റിക് റിപബ്ലിക്ക് ഓഫ് കോംഗോയുടെ വടക്കുകിഴക്കു ഭാഗത്തായി ഇറ്ററി മഴക്കാടുകളിൽ സ്ഥിതി ചെയ്യുന്ന ലോക പൈതൃക സ്ഥലമാണ് ഒകാപി വന്യജീവി സങ്കേതം . ഏതാണ്ട് 14,000 ചതുരശ്രകിലോമീറ്റർ പ്രദേശത്ത് വ്യാപിച്ചു കിടക്കുന്ന ഒകാപി വന്യജീവി സങ്കേതം ഇറ്ററിവനത്തിന്റെ ഏകദേശം അഞ്ചിലൊന്ന് ഭാഗം ഉൾപ്പെടുന്നു.
നെപൊകൊ, ഇറ്ററി, എപുലു തുടങ്ങിയ നദികൾ ഒകാപി വന്യജീവി സങ്കേതത്തിലൂടെയാണ് ഒഴുകുന്നത്. ഈ വന്യമൃഗസങ്കേതത്തിൽ ഏകദേശം 5,000 ഓകാപികളും 4,000 ആനകളും, 2,000 പുള്ളിപുലികളും, ചിമ്പാൻസികളും മുതലകളും മറ്റു ജീവികളും വസിക്കുന്നുണ്ട്. 300 ലധികം തരം പക്ഷികൾ ഉൾക്കൊള്ളുന്ന ഈ പ്രദേശം ആഫ്രിക്കയിലെ പക്ഷി സംരക്ഷണത്തിന് പ്രധാനപ്പെട്ട സ്ഥലങ്ങളിൽ ഒന്നാണ്. . 

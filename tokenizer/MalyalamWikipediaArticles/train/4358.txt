യംതാങ്ങ് വാലി, 'സിക്കിം വാലി ഓഫ് ഫ്ളവേഴ്സ് സാങ്ച്യറി സിക്കിം സംസ്ഥാനത്തിലെ വടക്കൻ സിക്കിം ജില്ലയിൽ ഹിമാലയൻ പർവതങ്ങളാൽ ചുറ്റപ്പെട്ട പുൽമേടുകളിൽ നദി, ചൂട് നീരുറവുകൾ, യാക്കുകൾ, മേച്ചിൽ പുറങ്ങൾ തുടങ്ങിയവയുൾപ്പെടുന്ന പ്രകൃതിദത്ത വന്യജീവി സങ്കേതമാണ്. സമുദ്രനിരപ്പിൽ നിന്നും 3,564 മീറ്റർ ഉയരത്തിൽ സംസ്ഥാന തലസ്ഥാനമായ ഗംഗ്ടോക്കിൽ നിന്ന് 150 കിലോമീറ്റർ അകലെ സ്ഥിതി ചെയ്യുന്നു.പൂക്കളുടെ താഴ്വര എന്ന് പ്രസിദ്ധമായ ഈ പ്രദേശത്ത് ഷിങ്ബ റോഡോഡെൻഡ്രോൺ വന്യജീവി സങ്കേതം സ്ഥിതിചെയ്യുന്നു. സംസ്ഥാന പുഷ്പം ആയ റോഡൊഡെൻഡ്രോന്റെ ഇരുപത്തിനാല് സ്പീഷീസുകൾ ഇവിടെ കാണപ്പെടുന്നുണ്ട്. ഫെബ്രുവരി അവസാനത്തോടെ മെയ് മുതൽ ജൂൺ വരെയാണ് പൂവിടുന്നത്. ബഹുവർണ്ണങ്ങളായ അസംഖ്യം പുഷ്പങ്ങൾ നിറഞ്ഞ താഴ്വര മഴവില്ലുപോലെ വളരെ ആകർഷണീയമാണ്.
Yumthang valley, Lachung Sikkim
Yumthang valley
Yumthang
North of Yumthang and the river
Yamthan valley covered with snow

Others
Others:
ഇസ്ലാമിക സൂഫി പാതയിലെ പ്രധാന സാധക മാർഗ്ഗങ്ങളിലൊന്നാണ് ശാദുലിയ്യ ഥരീഖത്ത്. സൂഫി സന്യാസികളിൽ പ്രമുഖ വ്യക്തിത്വവും ,ഖുതുബ് ഉം ആയിരുന്ന   സയ്യിദ് അബുൽ ഹസൻ അലി ശാദുലി യാണ് ശാദുലിയ്യ ത്വരീഖത്തിൻറെ സ്ഥാപകൻ . സിറിയൻ ഡമാസ്കസിലെ ശൈഖ് മുഹമ്മദ് അൽ യഅഖൂബി യാണ് ഇപ്പോഴത്തെ ശാദുലി ആചാര്യൻ.ആഫ്രിക്കൻ ഏഷ്യൻ ഭൂഖണ്ഡങ്ങളിൽ പ്രചാരമുള്ള സാധക മാർഗ്ഗമാണിത്. ആഫ്രിക്കയുടെ പല ഭാഗങ്ങളിലും മതം പ്രചരിപ്പിച്ച ഇസ്ലാമിക മിഷനറിമാർ ഈ മാർഗ്ഗത്തിൽ പെട്ട സൂഫികളായിരുന്നു. ഫാസ്സിയ്യാത്തു, ദർഗ്ഗാവിയ്യ, ബദവിയ്യ തുടങ്ങി അഞ്ചോളം ഉപ വിഭാഗങ്ങൾ ഈ മാർഗ്ഗത്തിലുണ്ട് . 
താളാത്മകമായ ബൈത്തുക്കൾ ആലപിച്ചു ഇളകിയാടി നടത്തുന്ന റാത്തീബുകൾ ശാദുലി സാധകരുടെ പ്രതേകതയാണ്. ശാദുലിയ്യ റാത്തീബ് എന്നാണ് അവ അറിയപ്പെടുന്നത്.ലോക പ്രശസ്തമായ പ്രവാചക പ്രകീർത്തന കാവ്യമായ ബുർദ്ദ യുടെ രചയിതാവ് ഇമാം ബുസൂരി, ഈജിപ്തിൽ ഫ്രഞ്ച് അധിനിവേശത്തിനെതിരെ പടനയിച്ച അബുൽ ഹസ്സൻ ശാദുലി, സൂഫി വനിത സയ്യിദ നഫീസ, ഇബ്നു ബത്തൂത്ത യുടെ മുർഷിദ് ബുർഹാൻ ഉദ്ദിൻ ഉൾപ്പെടെ നിരവധി പ്രഗല്ഭർ ശാദുലി മാർഗ്ഗികളായിരുന്നു. ശാദുലിയയുടെ ഇന്ത്യൻ വക്താക്കളാണ് ശൈഖ് അബൂബക്കർ മിസ്കീൻ, ശൈഖ് മീര് അഹ്മദ് ഇബ്രാഹീം തുടങ്ങിയവർ . ശൈഖ് മുഹമ്മദ് ബാപ്പു ഖാലിദ് ശാദുലി, വടകര മുഹമ്മദ് ഹാജി തങ്ങൾ എന്നിവർ കേരളത്തിലെ പ്രമുഖ ശാദുലി സൂഫികളാണ് .


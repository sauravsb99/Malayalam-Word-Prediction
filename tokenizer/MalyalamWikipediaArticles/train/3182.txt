
ഒന്നാം ബാൽക്കൻ യുദ്ധത്തിന്റെ കൊള്ളമുതൽ പങ്ക് വെക്കുന്നതിൽ അസംതൃപ്തരായ ബൾഗേറിയ, ആദ്യ യുദ്ധത്തിൽ അവരുടെ സഖ്യകക്ഷികളായ സെർബിയ, ഗ്രീസ് രാജ്യങ്ങളുമായി 1913 ജൂണിൽ നടന്ന യുദ്ധമാണ് രണ്ടാം ബാൽക്കൻ യുദ്ധം. സെർബിയൻ, ഗ്രീക്ക് സൈന്യങ്ങൾ ബൾഗേറിയയിൽ കടന്നുകയറി ബൾഗേറിയൻ ആക്രമണത്തെ പ്രതിരോധിക്കുകയും ചെയ്തു. ബൾഗേറിയയുമായി മുൻപ് അതിർത്തി തർക്കം നിലനിന്നിരുന്ന റൊമാനിയ ഇത് മുതലാക്കി, ബൾഗേറിയക്കെതിരായ ഇടപെടലിനെ വഴിവെച്ചു. ആദ്യ യുദ്ധത്തിൽ നഷ്ടപ്പെട്ട ഭൂപ്രദേശങ്ങൾ വീണ്ടെടുക്കാൻ ഓട്ടൊമൻ സാമ്രാജ്യം ഈ സാഹചര്യം ഉപയോഗപ്പെടുത്തി.
1913 ഓഗസ്റ്റ് 10 ന് രണ്ടാം ബാൽക്കൻ യുദ്ധം അവസാനിക്കുന്നു. ബൾഗേറിയ, റുമാനിയ, സെർബിയ, മോണ്ടിനെഗ്രോ, ഗ്രീസ് എന്നീ രാജ്യങ്ങളുടെ പ്രതിനിധികൾ യുദ്ധം അവസാനിപ്പിച്ചുകൊണ്ടുള്ള ബുക്കാറസ്റ്റ് ഉടമ്പടി ഒപ്പുവയ്ക്കുന്നു.

1951-ൽ പുറത്തിറങ്ങിയ മലയാള ചലച്ചിത്രമാണ് യാചകൻ. കൈരളി പ്രൊഡക്ഷൻസ് അവതരിപ്പിച്ച യാചകന് പി.എസ്. നായരാണ് കഥയും സംഭാഷണവും എഴുതിയത്. ബോധേശ്വരന്റെ കേരള ഗാനവും മഹാകവി ജി. ശങ്കരക്കുറുപ്പിന്റെ ഇന്നു ഞാൻ നാളെനീ എന്ന കാവ്യശകലവും കൂടാതെ അഭയദേവ് എഴുതിയ പാട്ടുകൾ ഉൾപ്പെടെ 18 പാട്ടുകൾക്ക് എസ്.എൻ. ചാമി സംഗീതം പകർന്നു. എസ്.ആർ. വേലപ്പൻ നായർ ഛായാഗ്രഹണവും സംവിധാനവും നിർവഹിച്ചു. പോൾ പിക്ചേഴ്സ് വിതരണം നടത്തിയ യാചകൻ 12/09/1951-ൽ പ്രദർശനത്തിനെത്തി.

ദ ഗ്രാൻറ് ബാബിലോൺ ഹോട്ടൽ 1902 ൽ പ്രസിദ്ധീകരിച്ച ആർനോൾഡ് ബെന്നെറ്റിന്റെ ഒരു നോവലാണ്. ഒരു ജർമ്മൻ രാജകുമാരൻറെ ദുരൂഹമായി അപ്രത്യക്ഷമാകലാണ് ഈ നോവലിലെ ഇതിവൃത്തം. ഇത് ഡെയ്ലി മെയിലിൽ ആദ്യകാലത്ത് ഒരു സീരിയലായി പ്രത്യക്ഷപ്പെട്ടിരുന്നു.
നോവലിലെ മുഖ്യകഥാപാത്രങ്ങൾ, ഒരു അമേരിക്കൻ കോടീശ്വരനായ തിയോഡോർ റോക്ൿസോളും അയാളുടെ പുത്രി നെല്ല യുമാണ്. പട്ടണത്തിലെ അതിവിശിഷ്ടമായ ഹോട്ടലായ ഗ്രാൻറ് ബാബിലോൺ ഹോട്ടലി‍ൽ താമസിക്കവേ നെല്ല അത്താഴത്തിനായി മാംസാഹരവും ബാസ്‍ ബ്രാൻഡ് ബിയറും ആവശ്യപ്പെടുന്നു. എന്നാൽ ഈ ഓർഡർ നിരസിക്കപ്പെടുന്നു. അവൾ ആവശ്യപ്പെട്ട ഭക്ഷണം ലഭിക്കുന്നതിനായി റോക്ക‍്‍സോൾ £400,000 വും ഒരു ഗിനിയും കൊടുത്ത് ഹോട്ടൽ മുഴുവനായി വിലയ്ക്കു വാങ്ങുന്നു. അങ്ങനെ നിസാര കാര്യത്തിനു വിലപേശിയതിതിൻറെ ഫലമായി പഴയ ഉടമ ഈ മൾട്ടി-മില്ല്യണറിൻറെ മുന്നിൽ പരാജയപ്പെട്ടുവെന്നു പറയാം. ഇതിനുശേഷം ഹോട്ടലിനുള്ള വിചിത്രങ്ങളായി കാര്യങ്ങൾ സംഭവിക്കുന്നതുമായി ബന്ധപ്പെട്ട് നോവലിൻറ കഥ മുന്നോട്ടുപോകുന്നു.
1916 ൽ ഈ നോവലിനെ അവലംബമാക്കി ഇതേപേരിൽ ഫ്രാങ്ക് വിൽസൺ സംവിധാനം ചെയ്ത സിനിമ പുറത്തിറങ്ങിയിരുന്നു.


ഷാ ഷൂജ  മുഗൾ ചക്രവർത്തിയായിരുന്ന ഷാജഹാന്റെയും മുംതാസ് മഹലിന്റെയും രണ്ടാമത്തെ പുത്രനായിരുന്നു. ബംഗാൾ, ഒഡീഷ എന്നിവിടങ്ങളിലെ ഗവർണറായിരുന്നു ഇദ്ദേഹം. ഇന്നത്തെ ബംഗ്ലാദേശിൽ ഉൾപ്പെട്ട ധാക്കയായിരുന്നു അദ്ദേഹത്തിന്റെ തലസ്ഥാനം.
1616 ജൂൺ 23 ന് അജ്മീറിലാണ് ഷാ ഷൂജ ജനിച്ചത്. മുഗൾ ചക്രവർത്തിയായ ഷാജഹാന്റെയും മുംതാസ് മഹലിന്റെയും രണ്ടാമത്തെ മകനായിട്ടാണ് അദ്ദേഹം ജനിച്ചത്. ജഹനാര ബീഗം, ദാരാ ഷിക്കോ, റോഷനാര ബീഗം, ഔറംഗസേബ്, മുറാദ് ബക്ഷ്, ഗൗഹാര ബീഗം തുടങ്ങിയവരായിരുന്നു ഷാ ഷൂജയുടെ സഹോദരങ്ങൾ. അദ്ദേഹത്തിന് സുൽത്താൻ സൈൻ ഉൽ-ദിൻ, ബുലന്ദ അക്തർ, സൈനുൽ അബിദിൻ എന്നിങ്ങനെ മൂന്നു പുത്രന്മാരും ദിൽപാസിർ ബാനു ബീഗം, ഗുൽറുക്ക് ബാനു, റോഷനാര ബീഗം, അമിനാ ബാനു ബീഗം തുടങ്ങി നാലു പുത്രിമാരുമാണുണ്ടായിരുന്നത്.

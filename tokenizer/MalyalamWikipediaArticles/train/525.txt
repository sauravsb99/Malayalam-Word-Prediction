ഒരു ഇന്ത്യൻ രാഷ്ട്രീയ പ്രവർത്തകനും സാമൂഹ്യ പ്രവർത്തകനും സ്വാതന്ത്ര്യസമര സേനാനിയുമായിരുന്നു മധുരൈ വൈദ്യനാഥ അയ്യർ എന്നും അയ്യർ എന്നും അറിയപ്പെട്ടിരുന്ന എ. വൈദ്യനാഥ അയ്യർ . 1939-ൽ മദ്രാസ് പ്രസിഡൻസിയിൽ നടന്ന ക്ഷേത്ര പ്രവേശനത്തിനായുള്ള സമരത്തിന് നേതൃത്വം നൽകുകയുണ്ടായി. 
1890 മേയ് 16-ന് അന്ന് മദ്രാസ് പ്രസിഡൻസിയുടെ ഭാഗമായിരുന്ന തഞ്ചാവൂർ എന്ന പ്രദേശത്ത് ജനിച്ചു. തമിഴ് ബ്രാഹ്മണ കുടുംബത്തിലെ അരുണാചലം അയ്യരുടെയും ലക്ഷ്മി അമ്മാളുടെയും എട്ട് മക്കളിൽ രണ്ടാമത്തെ മകനായാണ് ജനിച്ചത്. രാമനാഥൻ, കമലാംബ, ശങ്കരൻ, വാലാംബ, പാർവ്വതി, സുബ്രഹ്മണ്യൻ, ശിവകാമി എന്നിവരായിരുന്നു വൈദ്യനാഥ അയ്യരുടെ സഹോദരങ്ങൾ. 1922-ൽ ഇന്ത്യൻ സ്വാതന്ത്ര്യസമര പ്രസ്ഥാനത്തിന്റെ ഭാഗമായി പ്രവർത്തിക്കാൻ ആരംഭിച്ചു. തുടർന്ന് ആ വർഷം നടന്ന നിസ്സഹകരണ പ്രസ്ഥാനത്തിലും പങ്കെടുക്കുകയുണ്ടായി. കൂടാതെ 1930-ൽ നടന്ന വേദാരണ്യം ഉപ്പു സത്യാഗ്രഹത്തിലും 1942-ൽ നടന്ന ക്വിറ്റ് ഇന്ത്യാ സമരത്തിലും പങ്കെടുത്തിരുന്നു. 
1939-ൽ സി. രാജഗോപാലാചാരിയുടെ നേതൃത്വത്തിലുണ്ടായിരുന്ന സർക്കാർ, ക്ഷേത്ര പ്രവേശന നിയമം പാസാക്കിക്കൊണ്ട് ഹിന്ദു ക്ഷേത്രങ്ങളുടെ ഉള്ളിലേക്ക് ദളിതർക്ക് പ്രവേശിക്കാനുള്ള അനുമതി നൽകുകയുണ്ടായി. രാജഗോപാലാചാരിയുടെ സുഹൃത്തായിരുന്ന വൈദ്യനാഥ അയ്യർ ഇതിനുമുൻപ് നിയമം ലംഘിച്ചുകൊണ്ട് ക്ഷേത്രത്തിലേക്ക് അനധികൃതമായി കയറിയിരുന്നു. ഇതിനെതിരെ അയ്യർക്കെതിരെ നിയമനടപടി ഉണ്ടാകാതിരിക്കാനായാണ് സി. രാജഗോപാലാചാരി പുതിയ നിയമം പാസാക്കിയത്. ഈ സമയം തമിഴ്നാട് ഹരിജൻ സേവാ സംഘത്തിന്റെ പ്രസിഡന്റായിരുന്നു വൈദ്യനാഥ അയ്യർ. യു. മുത്തുരാമലിംഗം തേവർ, വൈദ്യനാഥ അയ്യരെ വളരെയധികം പിന്തുണയ്ക്കുകയുണ്ടായി. മീനാക്ഷി ക്ഷേത്രത്തിന്റെ വാതിലിനു മുന്നിൽ ഞാൻ ഉണ്ടാകും. ദളിതരെ ക്ഷേത്രത്തിനുള്ളിലേക്ക് പ്രവേശിപ്പിക്കുന്നതിന് എതിര് നിൽക്കുന്നവർ അവിടെ വന്ന് എന്നെ കാണുക. ഞാൻ അവർക്കുള്ള മറുപടി നൽകാം എന്ന് മുത്തുരാമലിംഗം തേവർ മുന്നറിയിപ്പ് നൽകുകയും ചെയ്തിരുന്നു. ഈ പ്രസ്താവനയെത്തുടർന്ന് ദളിതരെ ക്ഷേത്രത്തിൽ കയറുന്നതിൽനിന്ന് വിലക്കാൻ മറ്റുള്ളവർ ഭയപ്പെട്ടു.   1939 ജൂലൈ 8-ന്, സുഹൃത്തുക്കളായ എൽ.എൻ. ഗോപാലസ്വാമി, പി. കക്കൻ, മുരുകാനന്ദം, ചിന്നയ്യ, പൂർണലിംഗം, മുത്തു എന്നീ ദളിതരോടൊപ്പം വൈദ്യനാഥ അയ്യർ, മധുരൈ മീനാക്ഷി ക്ഷേത്രത്തിലേക്ക് കയറുകയുണ്ടായി. ഈ സമയം ക്ഷേത്രത്തിലുണ്ടായിരുന്ന ഉയർന്ന ജാതിക്കാരായവരെല്ലാം ഈ പ്രവൃത്തിയെ എതിർത്തിരുന്നു. 
1955-ൽ വൈദ്യനാഥ അയ്യർ അന്തരിച്ചു. 1999 ഡിസംബർ 9-ന് വൈദ്യനാഥ അയ്യരുടെ സ്മരണയ്ക്കായി ഭാരത സർക്കാരിന്റെ തപാൽ വകുപ്പ് പ്രത്യേക പോസ്റ്റൽ സ്റ്റാമ്പ് പുറത്തിറക്കുകയുണ്ടായി. 
കോളനിവൽക്കരണം · ബ്രിട്ടീഷ് ഈസ്റ്റ് ഇന്ത്യ കമ്പനി · പ്ലാസ്സി · ബക്സർ യുദ്ധം · ആംഗ്ലോ-മൈസൂർ യുദ്ധങ്ങൾ · ആംഗ്ലോ-മറാത്താ യുദ്ധങ്ങൾ · ഒന്നാം ആംഗ്ലോ-സിഖ് യുദ്ധം · ചിറ്റഗോങ് ആയുധപ്പുര ആക്രമണക്കേസ് · രണ്ടാം ആംഗ്ലോ-സിഖ് യുദ്ധം · ബ്രിട്ടീഷ് ഇന്ത്യ · ഫ്രഞ്ച് ഇന്ത്യ · പോർച്ചുഗീസ് ഇന്ത്യ · കൂടുതൽ
ഇന്ത്യൻ ദേശീയത · സ്വരാജ് · ഗാന്ധിമാർഗ്ഗം · സത്യാഗ്രഹം · ഹിന്ദു ദേശീയത · ഇന്ത്യയിലെ മുസ്ലീം ദേശീയത · സ്വദേശി · സോഷ്യലിസം · ഖിലാഫത്ത് പ്രസ്ഥാനം
ശിപായിലഹള 1857 · ബംഗാൾ വിഭജനം · വിപ്ലവകാരികൾ · ഡെൽഹി-ലാഹോർ ഗൂഢാലോചന · ദ ഇന്ത്യൻ സോഷ്യോളജിസ്റ്റ് · ഘദാർ ഗൂഢാലോചന · ചമ്പാറൺ-ഖേദ സത്യാഗ്രഹങ്ങൾ · ജാലിയൻവാലാബാഗ് കൂട്ടക്കൊല · നിസ്സഹകരണപ്രസ്ഥാനം · പതാകസത്യാഗ്രഹം · ബർദോലിi · സൈമൺ കമ്മീഷൻ · നെഹ്രു റിപ്പോർട്ട് · പൂർണ്ണസ്വരാജ് · ഉപ്പുസത്യാഗ്രഹം · വട്ടമേശസമ്മേളനങ്ങൾ · ഗവൺമെൻറ് ഓഫ് ഇന്ത്യ ആക്ട്, 1935 · Legion Freies Indien · ക്രിപ്സ് ദൗത്യം · ക്വിറ്റ് ഇന്ത്യാ പ്രസ്ഥാനം · ഇന്ത്യൻ നാഷണൽ ആർമി · ഇന്ത്യൻ നാവിക സമരം · യാനം അട്ടിമറി · ഇന്ത്യയിലെ താൽക്കാലികസർക്കാർ
ഇന്ത്യൻ നാഷണൽ കോൺഗ്രസ് · അനുശീലൻ സമിതി · ജുഗന്തർ · ഇന്ത്യ ഹൗസ് · ബെർലിൻ കമ്മിറ്റി · ഘദർ കക്ഷി · ഹോം റൂൾ · ഖുദൈ ഖിദ്മത്ഗർ · ഹിന്ദുസ്ഥാൻ സോഷ്യലിസ്റ്റ് റിപ്പബ്ലിക്കൻ അസോസിയേഷൻ · സ്വരാജ് പാർട്ടി · ഇന്ത്യൻ ഇൻഡിപെൻഡൻസ് ലീഗ് · ആസാദ് ഹിന്ദ് · കൂടുതൽ
യശ്വന്ത്‌റാവു ഹോൾക്കർ · മംഗൽ പാണ്ഡേ · റായ് അഹ്മദ് നവാസ് ഖാൻ ഖറാൽ · ഝാൻസി റാണി · ബാല ഗംഗാധര തിലകൻ · ഗോപാൽ കൃഷ്ണ ഗോഖലെ · ദാദാഭായ് നവറോജി · മാഡം കാമ · ശ്യാംജി കൃഷ്ണ വർമ്മ · ഹർ ദയാൽ · ലാലാ ലജ്പത് റായ് · ബിപിൻ ചന്ദ്രപാൽ · റാഷ് ബിഹാരി ബോസ് · ചിത്തരഞ്ജൻ ദാസ് · ബാദ്ഷാ ഖാൻ · അബുൽ കലാം ആസാദ് · സൂര്യ സെൻ · ചന്ദ്രശേഖർ ആസാദ് · സി. രാജഗോപാലാചാരി · ഭഗത് സിംഗ് · സരോജിനി നായിഡു · പുരുഷോത്തം ദാസ് ടണ്ടൻ · തങ്കുതുരി പ്രകാശം · അല്ലൂരി സീതാരാമരാജു · മുഹമ്മദ് അലി ജിന്ന · സർദാർ വല്ലഭായ് പട്ടേൽ · സുഭാസ് ചന്ദ്ര ബോസ് · ജവഹർലാൽ നെഹ്രു · മഹാത്മാഗാന്ധി · കൂടുതൽ
കാബിനറ്റ് മിഷൻ · സ്വാതന്ത്ര്യനിയമം · ഇന്ത്യയുടെ വിഭജനം · രാഷ്ട്രീയ ഏകീകരണം · ഇന്ത്യയുടെ ഭരണഘടന · റിപ്പബ്ലിക്

തിരുവാതിരക്കളി കലാകാരിയാണ് ഹരിപ്പാട് ശാന്തകുമാരിയമ്മ. 2014 ലെ കേരള ഫോക് ലോർ അക്കാദമിയുടെ ഗുരുപൂജ പുരസ്‌കാരം ലഭിച്ചിട്ടുണ്ട്.
കലാപാരമ്പര്യമുള്ള കുടുംബത്തിലായിരുന്നു ജനനം. അമ്മ മീനാക്ഷിയമ്മയുടെ പിതാവു ഏറ്റുമാനൂർ വേലുപ്പണിക്കർ കല്ലുനാഗസ്വര വായനയിൽ വിദഗ്ദ്ധനായിരുന്നു. അഞ്ചാം വയസ്സിൽ ശാസ്ത്രീയ സംഗീതം അഭ്യസിച്ചു തുടങ്ങി. 31 വർഷം കാർത്തികപ്പള്ളി സെന്റ് തോമസ് ഹൈസ്കൂളിൽ സംഗീതാധ്യാപികയായിരുന്നു. 1998-ൽ വിരമിച്ചു. തിരുവാതിര നാളിനോട് അനുബന്ധിച്ചു ഹരിപ്പാടു സുബ്രഹ്മണ്യ ക്ഷേത്രത്തിൽ തിരുവാതിരക്കളി അവതരിപ്പിക്കുന്ന ശിഷ്യർക്കു പാടിക്കൊടുക്കാറുണ്ട്. ശ്രീ പാർവതി തിരുവാതിര കളരി സംഘത്തിന്റെ ആഭിമുഖ്യത്തിൽ തിരുവാതിര, കോൽക്കളി, കയർ പിന്നി തിരുവാതിര എന്നിവയിൽ പരിശീലനം നൽകുന്നു. തിരുവാതിരക്കളി സംബന്ധിച്ചു പഠനാർഹമായ പല ലേഖനങ്ങളും ശാന്തകുമാരിയമ്മ എഴുതി പ്രസിദ്ധീകരിച്ചിട്ടുണ്ട്.

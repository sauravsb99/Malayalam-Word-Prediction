വായ്പാട്ടിലായാലും വാദനത്തിലായാലും ചില സ്വരസമൂഹങ്ങളിലൂടെയായിരിക്കും രാഗമാരംഭിക്കുക. ഇതിനെയാണ് ഉഠാവ് എന്നുപറയുന്നത്. ഇത് സ്ഥായിയിലും അന്തരയിലും അഥവാ രാഗം വിസ്തരിക്കുന്നതിന്റെ പൂർവ്വാർധത്തിലും ഉത്തരാർദ്ധത്തിലും ഉപയോഗിച്ചു വരുന്നു. ഉദാ: കേദാർ രാഗത്തിലെ പൂർവാർദ്ധത്തിലെ ഉഠാവ് സാമ, മപ, ധമപ എന്നിങ്ങനെയുള്ള സ്വരസമൂഹങ്ങളിലൂടെയായിരിക്കും ആരംഭിക്കുക. ഇതു പോലെ 'മപധനിസ', 'രിസ' ഈ സ്വരസമൂഹങ്ങൾ അന്തരയിലെ ഉഠാവാണ്.

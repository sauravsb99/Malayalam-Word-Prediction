അനിൽ ബാബു സംവിധാനം ചെയ്ത് 2000-ൽ പുറത്തിറങ്ങിയ ഒരു മലയാളചലച്ചിത്രമാണ് ഇങ്ങനെ ഒരു നിലാപക്ഷി. കുഞ്ചാക്കോ ബോബൻ, സ്നേഹ, സുജിത എന്നിവരാണ് പ്രധാന കഥാപാത്രങ്ങളെ അവതരിപ്പിച്ചിരിക്കുന്നത്. തെന്നിന്ത്യൻ ചലച്ചിത്രനടിയായ സ്നേഹയുടെ ആദ്യ ചലച്ചിത്രമാണിത്. സലിൽ ചൗധരിയുടെ മക്കളായ സഞ്ജയ്, അന്തര എന്നിവർ ചേർന്നാണ് ചിത്രത്തിലെ ഗാനങ്ങൾക്ക് സംഗീതം പകർന്നിരിക്കുന്നത്.
ഗാനരചന നിർവ്വഹിച്ചിരിക്കുന്നത് യൂസഫലി കേച്ചേരി, സംഗീതസംവിധാനം നിർവ്വഹിച്ചിരിക്കുന്നത് സഞ്ജയ് സലിൽ ചൗധരി, അന്തര സലിൽ ചൗധരി എന്നിവർ ചേർന്നാണ്. ഗാനങ്ങൾ സത്യം ഓഡിയോസ് വിപണനം ചെയ്തിരിക്കുന്നു.

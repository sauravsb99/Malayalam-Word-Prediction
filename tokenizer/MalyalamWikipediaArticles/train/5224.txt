കേരളത്തിലെ പൊതുപ്രവർത്തകനും ഇന്ത്യൻ നാഷണൽ കോൺഗ്രസ് നേതാവുമാണ് അഡ്വ. ടി. സിദ്ദിഖ് കോഴിക്കോട് ദേവഗിരി കോളേജിലും കോഴിക്കോട് ലോ കോളേജിലും കെ എസ് യു നേതാവും, യൂണിയൻ ചെയർമാനുമായിരുന്നു. കാലിക്കറ്റ് സർവ്വകലാശാലയിൽ സെനറ്റ് മെംബറായിരിന്നിട്ടുണ്ട്. 2007 മുതൽ 2009 വരെ യൂത്ത് കോൺഗ്രസ് സംസ്ഥാന പ്രസിഡന്റായിരുന്നു ടി സിദ്ദിഖ്. യൂത്ത് കോൺഗ്രസിനെ അതിന്റെ പ്രതാപ കാലത്തേക്ക് തിരിച്ച് കൊണ്ട് പോകാൻ ടി സിദ്ദിഖിനു സാധിച്ചു. 2014 ലെ പൊതു തിരഞ്ഞെടുപ്പിൽ കാസർകോട് ലോക്സഭ മണ്ഡലത്തിലും നിന്നും ഇന്ത്യൻ നാഷണൽ കോൺഗ്രസിനു വേണ്ടി മൽസരിച്ചു. 2016 കേരള നിയമസഭാ തിരഞ്ഞെടുപ്പിൽ കുന്ദമംഗലം നിയമസഭാ മണ്ഡലത്തിൽ നിന്നും മൽസരിച്ചു. ഇപ്പോൾ കോഴിക്കോട് ഡി സി സി പ്രസിഡണ്ടായി പൊതുപ്രവർത്തനം നടത്തുന്ന അദ്ദേഹത്തിന്റെ പ്രകടനം കാരണം കോൺഗ്രസ് പ്രസിഡന്റ് രാഹുൽ ഗാന്ധിയുടെ അനുമോദനം ലഭിച്ചിരുന്നു. കേരളത്തിൽ മാത്രമല്ല ഇന്ത്യയിൽ തന്നെ ഏറ്റവും നന്നായി പ്രവർത്തിക്കുന്ന ഡിസിസിയാണു കോഴിക്കോട് ഡിസിസി. അദ്ദേഹം നടത്തിയ പരിപാടികൾക്ക് കോൺഗ്രസിൽ നിന്നും ജനങ്ങളിൽ നിന്നും നല്ല സ്വീകാര്യത ലഭിക്കുകയുണ്ടായി. മാഗസിൻ എഡിറ്ററായും പത്രങ്ങളിലെ കോളമിസ്റ്റായും ടി സിദ്ദിഖ് തിളങ്ങിയിട്ടുണ്ട്. നിരവധി ചാരിറ്റി പ്രവർത്തനങ്ങളുടെ ഭാഗവും അതിൽ പലതിലും നെടുനായകത്വം വഹിക്കുകയും ചെയ്യുന്നു. .
1974 ജൂൺ ഒന്നിനാണ് ജനനം.

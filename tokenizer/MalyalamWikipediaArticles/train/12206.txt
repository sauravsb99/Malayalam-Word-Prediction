സിദ്ദിഖ് ചേന്ദമംഗല്ലൂർ സംവിധാനം ചെയ്ത് 2012-ൽ പുറത്തിറങ്ങിയ മലയാളചലച്ചിത്രമാണ് ഊമക്കുയിൽ പാടുമ്പോൾ. മാളവിക നായർ ആണ് ഈ കുട്ടികളുടെ ചലച്ചിത്രത്തിലെ കേന്ദ്രകഥാപാത്രത്തെ അവതരിപ്പിച്ചിരിക്കുന്നത്. ആകാശ് റോഷൻ, ശങ്കർ, സംഗീത രാജേന്ദ്രൻ എന്നിവരാണ് മറ്റ് പ്രധാന കഥാപാത്രങ്ങളെ അവതരിപ്പിച്ചിരിക്കുന്നത്.
മലയാള ഭാഷയെയും കവിതയെയും സ്നേഹിക്കുന്ന റീമ എന്ന മുസ്ലീം പെൺകുട്ടിയുടെ കഥയാണ് ഈ ചിത്രം പറയുന്നത്. മാതാപിതാക്കളുടെ നിർബന്ധത്തിനു വഴങ്ങി ഒരു ഇംഗ്ലീഷ് മീഡിയം സ്കൂളിലേക്ക് പോകേണ്ടി വരുമ്പോൾ ഈ കുട്ടി അനുഭവിക്കേണ്ടി വരുന്ന മാനസികസംഘർഷങ്ങളെ കുറിച്ചാണ് ഈ ചിത്രം.
ഗാനരചന നിർവ്വഹിച്ചിരിക്കുന്നത് കാനേഷ് പൂനൂർ, സംഗീതസംവിധാനം നിർവ്വഹിച്ചിരിക്കുന്നത് എം.ആർ. റിസൺ. 

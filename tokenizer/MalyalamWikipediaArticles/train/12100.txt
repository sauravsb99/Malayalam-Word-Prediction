ഒരു അമേരിക്കൻ നടിയും, എഴുത്തുകാരിയും, കവയിത്രിയും, ചലച്ചിത്ര സംവിധായികയുമാണ് ആംബർ റോസ് ടാംബ്ലിൻ . ആംബർ ടാംബ്ലിൻ ആദ്യമായി ദേശീയ ശ്രദ്ധ നേടുന്നത് ജനറൽ ഹോസ്പിറ്റൽ എന്ന സോപ്പ് ഓപ്പറയിൽ എമിലി ക്വാർട്ടർമൈൻ എന്ന കഥാപാത്രത്തെ അവതരിപ്പിച്ചതോടെയാണ്. ശേഷം പ്രൈംടൈം പരമ്പരയായ ജോവാൻ ഓഫ് അർക്കാഡിയയിൽ ജോവാൻ ഗിറാർഡി എന്ന ടൈറ്റിൽ കഥാപാത്രത്തെ അവതരിപ്പിക്കുകയും ഇതിന് പ്രൈം ടൈം എമ്മി, ഗോൾഡൻ ഗ്ലോബ് പുരസ്കാര നാമനിർദ്ദേശങ്ങൾ ലഭിക്കുകയും ചെയ്തിരുന്നു. ദ സിസ്റ്റർഹുഡ് ഓഫ് ദി ട്രാവലിംഗ് പാൻറ്സ്്, ദി ഗ്രഡ്ജ് 2, ദ റിംങ്, 127 അവേർസ് എന്നിവ അവരുടെ പ്രധാന കഥാ ചിത്രങ്ങളിൽ ഉൾപ്പെടുന്നു. മെഡിക്കൽ നാടക പരമ്പരയായിരുന്ന ഹൌസിൽ മാർത്ത എം. മാസ്റ്റേർസ് എന്ന സുപ്രധാന കഥാപാത്രമായിരുന്നു. CBS ൻറെ ടു ആൻറ് എ ഹാഫ് മെൻ എന്ന ഹാസ്യ പരമ്പരയുടെ സീസൺ 11 ൽ ജെന്നി എന്ന പ്രധാന കഥാപാത്രമായി അഭിനിയിച്ചു.
കാലിഫോർണിയയിലെ സാന്താ മോണിക്കയിലാണ് ആംബർ ടാംബ്ലിൻ ജനിച്ചത്. ഒരു നടനും നർത്തകനും ഗായകനുമായിരുന്ന ആംബർ ടാംബ്ലിൻറെ പിതാവ് റസ്സ് ടാംബ്ലിൻ 1961 ലെ വെസ്റ്റ് സൈഡ് സ്റ്റോറി, 1954 ലെ സെവൻ ബ്രൈഡ്സ് ഫോർ സെവൻ ബ്രദേർസ്, ടെലിവിഷൻ പരമ്പരയായിരുന്ന ട്വിൻ പീക്സ് എന്നിവയിൽ അഭിനയിച്ചിരുന്നു. മാതാവ് ബോണി മുറെ, ഒരു ഗായികയും അദ്ധ്യാപികയും ചിത്രകാരിയുമായിരുന്നു. 
"Lawnchair Quarterback Part 2"

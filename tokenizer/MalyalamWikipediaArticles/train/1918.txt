
പര്യായങ്ങൾ theplantlist.org - ൽ നിന്നും
അപ്പോസൈനേസീ സസ്യകുടുംബത്തിലെ അംഗമാണ് കുറിച്ചുള്ളി, കുറിച്ചൂലി, വട്ടോളം എന്നൊക്കെ പേരുള്ള വട്ടുവള്ളി. . ഇന്ത്യയിലെ പശ്ചിമ-പൂർവ്വഘട്ടങ്ങളിലെ നനവാർന്ന ഇലപൊഴിയും കാടുകളിലും ചെറുവനങ്ങളിലും കാവുകളിലും കാണുന്ന ഒരു വള്ളിച്ചെടിയാണിത്. Cosmostigma racemosum എന്ന പേരിലാണ് കൂടുതലും അറിയപ്പെടുന്നത്. നാട്ടുവൈദ്യങ്ങളിൽ അൾസറിന് മരുന്നാണ്. നീലക്കടുവ, കരിനീലക്കടുവ എന്നീ ശലഭങ്ങളുടെ ലാർവകളുടെ ഭക്ഷണസസ്യങ്ങളിൽ ഒന്ന് വട്ടുവള്ളിയാണ്. ഇലകൾ ഭക്ഷ്യയോഗ്യമാണ്.പടർന്നുകയറുന്ന സ്വഭാവമുള്ള ഈ വള്ളിച്ചെടിയുടെ തണ്ടുകളും ഇലകളും മിനുസമുള്ളവയാണ്. തണ്ട് പൊട്ടിച്ചാൽ വെള്ളം പോലെയുള്ള നീര് ഉണ്ട്. അഞ്ചിതളുകളുള്ള പൂക്കൾ റസീം പൂങ്കുലകളിലാണ് വിരിയുന്നത്. പച്ചകലർന്ന മഞ്ഞനിറമുള്ള ഇതളുകളിൽ ബ്രൗൺ നിറത്തിൽ കുത്തുകൾ കാണാം. 

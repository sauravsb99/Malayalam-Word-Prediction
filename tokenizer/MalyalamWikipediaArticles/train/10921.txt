1962-ലാണ് പാട്യാലയിൽ പഞ്ചാബി സർവകലാശാല നിലവിൽ വന്നത്. പട്യാലയിലെ ലാംഗ്വേജ് ഡിപ്പാർട്ട്‌മെന്റാണ് പഞ്ചാബി യൂണിവേഴ്‌സിറ്റിയായി മാറിയത്. ഇന്ത്യ-പാകിസ്താൻ വിഭജനത്തിന്റെ തിക്തഫലങ്ങൾ നേരിടേണ്ടിവന്ന പഞ്ചാബി ഭാഷയിലെ പുസ്തക സമ്പത്തിന്റെ വിവരങ്ങൾ, ലാഹോർ നഷ്ടപ്പെട്ടതോടെ ലഭ്യമായിരുന്നില്ല. ആ വിടവ് പഞ്ചാബി യൂണിവേഴ്‌സിറ്റി 'പഞ്ചാബി പുസ്തക കോശ്' പ്രസിദ്ധീകരിച്ചുകൊണ്ട് നികത്തി. ചില നിഘണ്ടുക്കളും പട്യാല പ്രകാശനം ചെയ്തു.

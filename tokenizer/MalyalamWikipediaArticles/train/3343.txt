പുരാതന ഈജിപ്ഷ്യൻ വിശ്വാസപ്രകാരം ആകാശത്തിന്റെ ദേവതയാണ് നട്ട്. നുനട്ട്, നൂയിട്ട്, നെനെറ്റ് എന്നീ പേരുകളിലും നട്ട് ദേവത അറിയപ്പെട്ടിരുന്നു.. ഭൂമിയെ വലയം ചെയ്തിരിക്കുന്ന ഒരു സ്ത്രീരൂപത്തിലും നട്ടിനെ ചിത്രീകരിക്കാറുണ്ട്. ചിലപ്പോൾ നട്ടിനെ ഒരു പശുവിന്റെ രൂപത്തിലും ചിത്രീകരിക്കുന്നു.
ഷു തെഫ്നട്ട് എന്നിവരുടെ പുത്രിയാണ് നട്ട്. തന്റെ പതിയും സഹോദരനുമണ് ഭൂമിയുടെ ദേവനായ ഗെബ്. ഒസൈറിസ്, സേത്ത്, ഐസിസ്, നെഫ്തീസ് എന്നിവർ നട്ടിന്റെ മക്കളാണ്. 'ആകാശം' എന്നാണ് നട്ട് എന്ന പദത്തിനർഥം കൂടാതെ ഈജിപ്ഷ്യൻ മതവിശ്വാസത്തിലെത്തന്നെ അതി-പുരാതനമായ ദേവസങ്കല്പമായാണ് നട്ടിനെ കരുതുന്നത് ആദ്യകാലങ്ങളിൽ രാത്രിയിലെ ആകാശത്തിന്റെ ദേവതയായിരുന്നു നട്ട് എങ്കിലും പിന്നീട് പൊതുവേ ആകാശത്തിന്റെ ദേവി എന്ന പദവി നട്ടിന് ലഭിക്കുകയായിരുന്നു. തന്റെ ഹൈറോഗ്ലിഫിൿ നാമത്തിൽ എന്നപോലെ നട്ട് ദേവിയുടെ ശിരസ്സിലും ഒരു കുടം ചിത്രീകരിക്കാറുണ്ട്. ഇത് ഒരുപക്ഷെ ഗർഭപാത്രത്തെയാണ് പ്രതീകവൽകരിക്കുന്നത്. 
ഉദ്ധരിച്ചതിൽ പിഴവ്: റ്റാഗുകൾ "n" സംഘത്തിൽ ഉണ്ട്, പക്ഷേ ബന്ധപ്പെട്ട റ്റാഗ് കണ്ടെത്താനായില്ല അല്ലെങ്കിൽ അടയ്ക്കാനുള്ള നൽകിയിട്ടില്ല

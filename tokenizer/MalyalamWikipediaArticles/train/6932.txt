റുമാനിയൻ ജിംനാസ്റ്റും  മോൺട്റിയൽ, മോസ്കോ ഒളിംപിക്സുകളിലെ ഈ ഇനത്തിലെ സ്വർണ്ണ മെഡൽ ജേതാവുമാണ് നദിയാ കൊമനേച്ചി.1961 നവംബർ 12നു റുമാനിയയിലെ ഒനസ്തിഎന്ന സ്ഥലത്താണ് ഇവർ ജനിച്ചത്.ജിംനാസ്റ്റിക്സിലെ 'പത്തിൽ പത്ത്' എന്ന അപൂർവ്വസ്കോറിനു ഉടമയായ ആദ്യത്തെ വനിതാ ജിംനാസ്റ്റുമാണ് നദിയ. 1976 ലെ മോൺട്റിയൽ,മോസ്കോ ഒളിംപിക്സുകളിലായി യഥാക്രമം 3,2 വീതം സ്വർണ്ണ മെഡലുകൾ നദിയ നേടുകയുണ്ടായി.ബിലാ കരോലി,മാർത്താ കരോലി എന്നിവരായിരുന്നു ആദ്യകാലത്തെ പരിശീലകർ.
1983, 2004 വർഷങ്ങളിലായി ഒളിമ്പിക് ഓർഡർ രണ്ടുപ്രാവശ്യം നൽകപ്പെട്ട ഏക വ്യക്തിയും,ഏറ്റവും പ്രായം കുറഞ്ഞ കായികതാരവുമാണ് നദിയ കൊമനേച്ചി.അതിപ്രശസ്ത ജിംനാസ്റ്റുകളുടെ പേരുകളിൽ നദിയയുടെ പേരും ഉൾപ്പെടുത്തപ്പെട്ടിട്ടുണ്ട്

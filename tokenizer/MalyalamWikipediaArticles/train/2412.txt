എല്ലാ കാലങ്ങളിലും പ്രകാരങ്ങളിലും പ്രയോഗമില്ലാത്ത ധാതുക്കളെയാണ് ഭാഷാശാസ്ത്രത്തിൽ ഖിലധാതുക്കൾ എന്നു പറയുന്നത്. ഭാഷയിൽ കാണുന്ന രൂപവികലങ്ങളായ ധാതുക്കളാണിവ  ചില കാലങ്ങളിലും ചില പ്രകാരങ്ങളിലും മാത്രമായിരിക്കും അത്തരം ധാതുക്കൾ പ്രയോഗിക്കാനാവുക. ഉദാഹരണമായി ഉൾ ക്രിയാധാതു നോക്കുക. സാധാരണ ക്രിയാധാതുക്കളെപ്പോലെ എല്ലാ കാലങ്ങളിലും പ്രകാരങ്ങളിലും ഇതിൽനിന്ന് നിഷ്പദിക്കാവുന്ന രൂപങ്ങൽ പ്രയോഗത്തിലില്ല.. ഉണ്ട്, ഉള്ളൂ, ഉള്ള, ഉണ്മ ഇത്രയും പദങ്ങളേ ഇതിൽനിന്ന് സൃഷ്ടിക്കാനാവൂ. അതുകൊണ്ട് - ഉൾ ഒരു ഖിലധാതുവാണ്. ഈ വിഭാഗത്തിലുൾപ്പെടുത്താവുന്ന പ്രധാന ധാതുക്കളും അവയുടെ പ്രയോഗരൂപങ്ങളും ചുവടെ കൊടുത്തിരിക്കുന്നു.

ഭൗതികശാസ്ത്രത്തിൽ, ആങ്കുലാർ പ്രവേഗം എന്നത് ആങ്കുലാർ സ്ഥാനഭ്രംശ മാറ്റത്തിന്റെ നിരക്കായി നിർവചിച്ചിരിക്കുന്നു. ഒരു വസ്തുവിന്റെ ആങ്കുലാർ വേഗതയുടേയും, ആ വസ്തു കറങ്ങുന്ന അച്ചുതണ്ടിന്റെയും കാര്യത്തിൽ ഇതൊരു സദിശ അളവാണ് . ആങ്കുലാർ പ്രവേഗത്തിന്റെ എസ്. ഐ യൂണിറ്റ് റേഡിയൻസ് പെർ സെക്കന്റ് ആണ്. എങ്കിലും മറ്റ് യൂണിറ്റുകളായ ഡിഗ്രീസ് പെർ സെക്കന്റ്, ഡിഗ്രീസ് പെർ അവർ തുടങ്ങിയവയിലെല്ലാം ഇത് അളക്കാം. ആങ്കുലാർ പ്രവേഗത്തെ സാധാരണയായി ഒമേഗ എന്ന ചിഹ്നം കൊണ്ട് സൂചിപ്പിക്കുന്നു. 

ദില്ലി മെട്രോയുടെ നാലാമത്തെ പാതയും ആദ്യ സ്റ്റാൻഡേർഡ് ഗേജ് പാതയുമാണ് പച്ച പാത. 17 നിലയങ്ങളും 18.46 കിലോമീറ്റർ നീളവും ഉള്ള ഈ പാതയുടെ ആദ്യഘട്ടം 2010 ഏപ്രിൽ 3-ആം തിയതി ഉദ്ഘാടനം ചെയ്തു. പിന്നീട് കിഴക്ക് കീർത്തി നഗർ വരെ നീട്ടി. ഭാവിയിൽ ഹരിയാനയിലെ ബഹദൂർഗാർ വരെ നീട്ടാനും പദ്ധതിയുണ്ട്. ഈ പാത ദില്ലിയുടെ പടിഞ്ഞാറൻ ഭാഗങ്ങളെ കേന്ദ്ര ഭാഗങ്ങളുമായി ബന്ധിപ്പിക്കുന്നു. മുന്ദ്കാ, നങ്ലോയ് തീവണ്ടി നിലയം, അശോക് പാർക് മെയിൻ, ഇന്ദർലോക് എന്നിവയാണ് പ്രധാന നിലയങൾ. അശോക് പാർക്കിൽനിന്നും സത്ഗുരു രാംസിംഗ് മാർഗ് വഴി കീർത്തി നഗറിലേക്ക് ഒരു ബ്രാഞ്ച് പാതയുമണ്ട്. 2.9 മീറ്ററാണ് തീവണ്ടികളുടെ വീതി. 


ഇഞുപ്പിയാത് ഭാഷ അലാസ്കയിലെ വടക്കു വടക്കുപടിഞ്ഞാറും പ്രദേശങ്ങളിലെ ഇന്യൂട്ട് ഭാഷകളിലെ ഭാഷാഭേദങ്ങളിലൊന്നാണ്. ഇഞുപ്പിയാത് ജനതയാണിത് സംസാരിക്കുന്നത്. യുപ്പിക്ക്-ഇന്യൂട്ട് ഭാഷാഗോത്രത്തിൽപ്പെട്ടതാണീ ഭാഷ. 2000 പേർ മാത്രമേ ലോകത്ത് ഈ ഭാഷ സംസാരിക്കുന്നവരായിട്ടുള്ളു. 
ഇഞുപ്പിയാത് എന്ന നാമം ഇനുപ്പിയാത്തുൻ, ഇനുപ്പിയാക്ക്, ഇഞുപ്പിയാക്ക്, ഇന്യുപ്പിയാക്ക് Inyupeat,, ഇന്യുപ്പിയാത്ത്, ഇന്യുപ്പീറ്റ്, ഇന്യുപ്പിക്ക്, ഇനുപ്പിക്ക് എന്നിങ്ങനെ വ്യത്യസ്തമായി ഉച്ചരിച്ചുവരുന്നുണ്ട്. 
ഇഞുപ്പിയാക്ക് ഭാഷയിൽ ഏകവചനം, ബഹുവചനം, ദ്വിവചനം എന്നിവയുണ്ട്. എന്നാൽ, ലിംഗവിവേചനമില്ല. ആർടിക്കിളുകളും ഇല്ല. 

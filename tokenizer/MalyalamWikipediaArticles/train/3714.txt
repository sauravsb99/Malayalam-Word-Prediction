കേരളത്തിലെ കോഴിക്കോട് ജില്ലയിലെ കോഴിക്കോട് താലൂക്കിൽ ഒരു ഗ്രാമപഞ്ചായത്ത് ആണ് കടലുണ്ടി. ഒരു തീരദേശ ഗ്രാമമായ കടലുണ്ടി പക്ഷിസങ്കേതത്തിന് പ്രശസ്തമാണ്. പല ദേശങ്ങളിൽ നിന്നും ദേശാടന പക്ഷികൾ ഇവിടെയെത്താറുണ്ട്. അടുത്തിടെ ബയോ റിസർവ് ആയി പ്രഖ്യാപിക്കപ്പെട്ടിട്ടുണ്ട്. ഇത് ആദ്യ കമ്മ്യൂണിറ്റി റിസർവ് ആണ്, കുന്നുകൾ കൊണ്ട് ചുറ്റപ്പെട്ട ഈ പ്രദേശം ബേപ്പൂർ തുറമുഖത്തിന് 7 കിലോമീറ്റർ അകലെയാണ്. വിസ്തീർണം 11.83 ചതുരശ്ര കിലോമീറ്റർ. കടലുണ്ടി വാവുത്സവം പ്രശസ്തമാണ്.

ലോകത്തുടനീളമുള്ള ജൈവവൈവിധ്യങ്ങളെ നിരീക്ഷിക്കുകയും രേഖപ്പെടുത്തുകയും പങ്കുവെക്കുകയും ചെയ്യാനുള്ള പ്രകൃതിസ്നേഹികളുടെയും ശാസ്ത്രജ്ഞരുടെയും പങ്കാളിത്തത്തോടെയുള്ള ഒരു പദ്ധതിയാണ് ഐ-നാച്ചുറലിസ്റ്റ്, iNaturalist. നിരീക്ഷണങ്ങൾ അവരുടെ വെബ്‌സൈറ്റ് വഴിയോ മൊബൈൽ ആപ്പ്ലിക്കേഷൻ വഴിയോ രേഖപ്പെടുത്താം. ഇങ്ങനെ നൽകുന്ന വിവരങ്ങൾ പലവിധത്തിലുള്ള ഗവേഷണങ്ങൾക്കും, സംഗ്രഹാലങ്ങൾ, സസ്യോദ്യാനങ്ങൾ, പൂങ്കാവുകൾ, മറ്റു സമാന സ്ഥാപങ്ങൾ എന്നിവക്കും ഉപകാരപ്പെടുന്ന പൊതുമുതലാകുന്നു. 2008-ൽ iNaturalist തുടങ്ങിയ കാലംമൂതൽ നോക്കിയാൽ അതിലെ സന്നദ്ധസേവകർ എട്ടു ദശലക്ഷത്തിലധികം നിരീക്ഷണങ്ങൾ സംഭാവന ചെയ്തിട്ടുണ്ട്.
Nate Agrin, Jessica Kline, Ken-ichi Ueda എന്നീ യൂണിവേഴ്സിറ്റി ഓഫ് കാലിഫോർണിയ ബെർകിലെ സ്കൂൾ ഓഫ് ഇൻഫൊർമേഷനിലെ വിദ്യാർത്ഥികളുടെ മാസ്റ്റേഴ്സ് പ്രോജക്ടായിട്ടാണ് 2008-ൽ iNaturalist.org തുടങ്ങിയത്. April 24, 2014-ൽ ഈ സ്ഥാപനം കാലിഫോർണിയ അക്കാദമി ഓഫ് സയൻസിൽ ലയിച്ചു. 2014-ൽ iNaturalist ഒരു ദശലക്ഷം നിരീഷങ്ങൾ തികഞ്ഞത് ആഘോഷിച്ചു. 2017-ൽ iNaturalist ചിത്രത്തെ ആധാരമാക്കി സ്പീഷീസിനെ തനിയെ തിരിച്ചറിയാൻ കഴിയുന്ന സംവിധാനം ബ്രൗസറിലും മൊബൈൽ ആപ്ലിക്കേഷനിലും ലഭ്യമാക്കി.
പൊതുജനപങ്കാളിത്തത്തോടെ വിവരങ്ങൾ ശേഖരിക്കുക എന്ന തത്ത്വത്തിലാണ് iNaturalist പ്രവർത്തിക്കുന്നത്. സന്നദ്ധപ്രവർത്തകർ അവരുടെ നിരീക്ഷണങ്ങൾ ചിത്രങ്ങൾ, ശബ്ദരേഖകൾ,മറ്റു ദ്രശ്യരൂപങ്ങൾ ഒക്കെയായി നൽകുന്നു. ഇത്തരം നിരീക്ഷണങ്ങൾ പല നിലവാരങ്ങളിലുള്ളവയായിരിക്കും. അവയിൽ ഗവേഷണത്തിന് അനുയോജ്യമായവ അതിനായുള്ള ഡാറ്റാബേസിലേക്കു മാറ്റുന്നു..
2017-വരെ നോക്കിയാൽ iNaturalist സമൂഹത്തിൽ 500,000 സന്നദ്ധപ്രവർത്തകരും 9000 പദ്ധതികളും 6,600,000-ൽ അധികം നിരീക്ഷണങ്ങളുമുണ്ട്. 
2011-ൽ Global Amphibian BioBlitz, Global Reptile BioBlitzes എന്നിവയിൽ iNaturalist ഉപയോഗിച്ചുള്ള നിരീക്ഷണങ്ങൾ ആണ് ലോകത്തെമ്പാടുമുള്ള ഉരഗങ്ങളുടെയും ഉഭയജീവികളുടെയും സാന്നിദ്ധ്യം നിരീക്ഷിക്കാൻ ഉപയോഗിച്ചത്.

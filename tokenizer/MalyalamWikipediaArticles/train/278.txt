ഇന്നത്തെ ലെബനൻ കേന്ദ്രമാക്കി 1200 BC–539 BC കാലഘട്ടത്തിൽ നിലനിന്നിരുന്ന പുരാതന സെമെടിക് സംസ്കാരമാണ് ഫിനീഷ്യൻ സംസ്കാരം) .ടൈഗ്രിസ്,യൂഫ്രട്ടീസ്,നൈൽ നദികളുടെ തടങ്ങളിൽ, ഫെർറ്റൈൽ ക്രസന്റ് എന്ന് വിളിച്ചിരുന്ന പ്രദേശങ്ങളിൽ ഈ സംസ്കാരം വികാസം പ്രാപിച്ചു.ബിബ്ലസ് ,ടൈർ ,കാർത്തേജ്  എന്നീ നഗരങ്ങൾ ആയിരുന്നു ഈ സംസ്കാരത്തിൻറെ തലസ്ഥാനങ്ങൾ
അൾജീരിയ,സൈപ്രസ്,ഫ്രാൻസ്,ഗ്രീസ്,ഇസ്രയേൽ,ഇറ്റലി,ജോർദാൻ,ലെബനൻ,ലിബിയ,മാൾട്ട,മൊറോക്കോ,പോർചുഗൽ,സ്പെയിൻ,സിറിയ,ടുണീഷ്യ,ടർക്കി എന്നീ രാജ്യങ്ങളിൽ ഈ സംസ്കാരം നിലനിന്നിരുന്നു. ഫിനീഷ്യൻ സംസ്കാരത്തിലെ പ്രധാന നഗരങ്ങൾ എല്ലാം മദ്ധ്യധരണ്യാഴിയുടെ തീരങ്ങളിൽ ആയിരുന്നു. സമുദ്ര സഞ്ചാരങ്ങളിലും അതുവഴി ഉള്ള വ്യാപാരങ്ങളിലും ആയിരുന്നു ഫീനീഷ്യർ പ്രസിദ്ധി നേടിയിരുന്നത്. ഗാലി  എന്ന കപ്പലുകളിൽ ഇവർ സഞ്ചരിച്ചു. ബൈറീം എന്നയിനം യുദ്ധക്കപ്പലുകൾ ഫിനീഷ്യരുടെ കണ്ടുപിടിത്തമാണ്. മ്യൂറെക്സ് എന്നയിനം കടൽ ഒച്ചുകളിൽ നിന്നും നിർമ്മിക്കുന്ന ഊത വർണ്ണവസ്തുവിന്റെ വിപണനത്തിലും ഇവർ കുത്തക കൈവരിച്ചിരുന്നു

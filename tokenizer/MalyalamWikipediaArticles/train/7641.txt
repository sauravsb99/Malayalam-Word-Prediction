ഓക്ഡേൽ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സാൻ ജോവാക്വിൻ താഴ്വരയിൽ സ്റ്റാനിസ്ലാസ് കൗണ്ടിയിൽ സ്ഥിതിചെയ്യുന്ന ഒരു നഗരമാണ്. ഇത് മോഡസ്റ്റോ മെട്രോപോളിറ്റൻ സ്റ്റാറ്റിസ്റ്റിക്കൽ ഏരിയയുടെ ഭാഗമാണ്. “ലോകത്തെ കൗബോയ് ക്യാപ്പിറ്റൽ” എന്ന മുദ്രാവാക്യമാണ് ഓക്ഡേൽ നഗരത്തിന്റേത്. 2000 ലെ സെൻസസ് പ്രകാരം 15,503 ആയിരുന്ന ഈ നഗരത്തിലെ ജനസംഖ്യ 2010 ലെ യു.എസ്. സെൻസസ് പ്രകാരം 20,675 ആയി വർദ്ധിച്ചിരുന്നു.
1871 ൽ സ്റ്റോക്ടൺ ആൻഡ് വിസാല റെയിൽറോഡ്, കോപ്പറോപോളിസ് റെയിൽറോഡുമായി ചേരുന്ന കാലത്താണ് ഈ നഗരം സ്ഥാപിക്കപ്പെട്ടത്. 19 ആം നൂറ്റാണ്ടിലെ സ്റ്റോക്ടൺ-ലോസ് ആഞ്ചലസ് റോഡിലെ സ്റ്റാനിസ്ലാസ് നദിയ്ക്കു കുറുകേയുള്ള ടെയ്ലേർസ് ഫെറി ക്രോസിംഗ് സൈറ്റ് സ്ഥിതിചെയ്യുന്നത് ഓക്ക്ഡേലിലാണ്.
ഡേവിഡ് കാരാഡൈൻ അഭിനയിച്ച യുണൈറ്റഡ് ആർട്ടിസ്റ്റ് മോഷൻ പിക്ചറിന്റെ ബൗണ്ട് ഫോർ ഗ്ലോറി എന്ന ചിത്രത്തിന്റെ ലൊക്കേഷനായി കാലിഫോർണിയിയിലെ ഈ നഗരം ഉപയോഗിക്കപ്പെട്ടിരുന്നു. 

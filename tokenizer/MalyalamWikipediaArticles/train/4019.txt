ഒരു കന്നഡ സാഹിത്യകാരനായ യോഗേഷ് മാസ്റ്റർ രചിച്ച നോവലാണ് "ഢുൺഢി". ഈ നോവലിനെതിരെ മതവികാരം വ്രണപ്പെടുത്തുന്നെന്നാരോപിച്ച് ഹിന്ദുത്വസംഘടനകൾ രംഗത്തുവന്നതിനെത്തുടർന്ന് യോഗേഷിനെ പൊലിസ് അറസ്റ്റുചെയ്തിരുന്നു. 
ഗണപതി എന്ന പുരാണ കഥാപാത്രത്തെ കാട്ടിനുള്ളിൽ താമസിക്കുന്ന ധീരനായ ഒരു ഗോത്ര രാജാവായി ദളിത് – കീഴാള പരിപ്രേക്ഷ്യത്തിൽ അവതരിപ്പിച്ചതാണ് അവിടുത്തെ ബ്രാഹ്മണ സവർണതയെ പ്രകോപിപ്പിച്ചത്. ഗണങ്ങളുടെ പതിയാണ് ഗണപതി. ഒരു ആദിവാസി എങ്ങനെ ഗണങ്ങളുടെ പതിയാകുന്നുവെന്നും തുടർന്നെങ്ങനെ ദൈവമാകുന്നുവെന്നും ഭാവനാത്മകമായി വർണിക്കുകയാണ് നോവൽ.
"ഢുൺഢി" എന്ന നോവൽ ഗണപതിയെയും പാർവതിയെയും മോശമായ രീതിയിൽ ചിത്രീകരിച്ചെന്ന് ആരോപിക്കപ്പെട്ടു.. 295 എ ഐ.പി.സി പ്രകാരവും 298 ഐ.പി.സി പ്രകാരവും കേസ് ചാർജ് ചെയ്ത് യോഗേഷിനെ പൊലിസ് അറസ്റ്റുചെയ്തു.ഇന്ത്യൻ ശിക്ഷാ നിയമം 295 എ, 298 വകുപ്പുകൾ ചുമത്തി അറസ്റ്റു ചെയ്തത്. 
താൻ ഢുൺഢിയുടെ പിഡിഎഫ് പ്രതികൾ ഷെയർ ചെയ്തിട്ടില്ലെന്നാണ് യൊഗേഷ് മാസ്റ്റർ പറയുന്നത്. എന്നാൽ ഢുൺഢി ഓൺലൈനിൽ വായിക്കാനും ഡൌൻലോഡ് ചെയ്യാനും ലഭ്യമാണ്. 

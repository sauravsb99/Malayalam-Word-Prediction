
ബബിയാന സ്ട്രിക്റ്റ, ഇറിഡേസി കുടുംബത്തിലെ പൂച്ചെടികളുടെ ഒരു ഇനമാണ്. ദക്ഷിണാഫ്രിക്കയിലെ കേപ് പ്രവിശ്യയിലെയും, ഓസ്ട്രേലിയയിലെയും തദ്ദേശവാസിയായ ഇവ 10 സെന്റിമീറ്റർ ഉയരവും 5 സെന്റീമീറ്റർ വീതിയും, 4-12 സെ.മീ നീളമുള്ള ഭൂകാണ്ഠ ചിരസ്ഥായിയാണ്. ഈ സസ്യത്തിൽ രോമാവൃതമായ ഇലകൾ കാണപ്പെടുന്നു. ഇലകൾ ലീനിയർ വെനേഷൻ കാണിക്കുന്നു. സാധാരണയായി നീല അല്ലെങ്കിൽ പിങ്ക് വെള്ള ചേരുവകൾ ഉപയോഗിച്ച് ധാരാളം സങ്കരയിനങ്ങളും കൃഷി ചെയ്യുന്നുണ്ട്. മധ്യ വസന്തകാലത്തോടെ ഓരോ തണ്ടിലും ആറ് അതിലധികമോ പൂക്കൾ ഉണ്ടാകും. ഓരോന്നിനും 5 സെന്റീമീറ്റർ .വലിപ്പവും കാണുന്നുണ്ട്. പൂങ്കുലകളിൽ നാരങ്ങായുടെ ഹൃദ്യമായ സുഗന്ധവും ഉണ്ട്. വൃത്തത്തിലുള്ള കാപ്സ്യൂൾ പോലുള്ള വിത്തുകളിൽ കറുത്ത കട്ടിയുള്ള ആവരണവും കാണപ്പെടുന്നു. നിർദ്ദിഷ്ട എപിതെറ്റ് സ്ട്രിക്റ്റ "നേരെയുള്ളതും നിവർന്നതും " അർത്ഥമാക്കുന്നു.
ബബിയാന സ്ട്രിക്റ്റ പ്രതികൂല സാഹചര്യങ്ങളിൽ നിലനിൽക്കാൻ കഴിവ് ഉള്ള ടെൻഡർ വിഭാഗത്തിൽപ്പെട്ട സസ്യം ആണ് ഇവ മിതോഷ്ണ മേഖലകളിൽ കണ്ടെയ്നറിൽ നട്ടുവളർത്തുകയും ശൈത്യകാലത്ത് 5° സെൽഷ്യസിൽ സംരക്ഷിക്കുകയും ചെയ്യുന്നു.

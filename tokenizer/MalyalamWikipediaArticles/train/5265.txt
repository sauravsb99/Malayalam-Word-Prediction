ധനുഷ്, ഐശ്വര്യ രാജേഷ് എന്നിവരെ കേന്ദ്രകഥാപാത്രങ്ങളാക്കി വെട്രിമാരൻ രചനയും സംവിധാനവും നിർവഹിക്കുന്ന തമിഴ്‌ചലച്ചിത്രമാണ് വടാ ചെന്നൈ. വടക്കൻ ചെന്നൈയിലെ ആളുകളുടെ 35 വർഷത്തെ ജീവിതമാണ് ഈ സിനിമ പറയുന്നത്. ഒരു ദേശീയതല ക്യാരംസ് കളിക്കാരന്റെ വേഷത്തിലാണ് ധനുഷ് എത്തുന്നത്. എ. സുബാസ്കാരൻ, ധനുഷ്, വെട്രിമാരൻ എന്നിവർ ചേർന്നാണ് ചിത്രം നിർമ്മിക്കുന്നത്.
22 ജൂൺ 2016നാണ് ചിത്രത്തിന്റെ ആദ്യ ഷെഡ്യൂൾ ഷൂട്ടിംഗ് ചെന്നൈയിലെ ബിന്നി മിൽസിൽ വച്ച് ആരംഭിച്ചത്. 2016ന്റെ പകുതിയോളം ഷൂട്ടിംഗ് പുരോഗമിച്ചു. 1970 കാലഘട്ടത്തിന്റെ ഷൂട്ടിംഗിന് വേണ്ടി വടക്കൻ ചെന്നൈയിൽ 30 ദിവസത്തോളം ഷൂട്ടിംഗ് ഉണ്ടായിരുന്നു.വെട്രിമാരന്റെ മുമ്പത്തെ ചിത്രമായ വിസാരണൈ ഓസ്കാർ അവാർഡിന് നാമനിർദ്ദേശം ചെയ്യപ്പെട്ടതുമായ തിരക്കുമൂലം ആണ് ചിത്രത്തിന്റെ ഷൂട്ടിംഗ് വൈകിയത്. ആ ഇടവേളയിൽ ധനുഷ് മറ്റു ചിത്രങ്ങളുമായ് തിരക്കിലായിരുന്നു.
ചിത്രത്തിന്റെ രണ്ടാം ഷെഡ്യൂൾ 2017 ഏപ്രിലിൽ ചെന്നൈയിലെ രോയല്പുരത്ത് ആണ് ആരംഭിച്ചത്. ചിത്രത്തിന്റെ ഫസ്റ്റ് ലുക്ക് പോസ്റ്റർ 8 മാർച്ച് 2018നാണ് പുറത്തിറങ്ങിയത്.

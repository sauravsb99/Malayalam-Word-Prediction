പോർചുഗലിലെ മദ്ധ്യപ്രദേശത്തുള്ള ലൈറിയ ജില്ലയിലെ ബതൽഹ സിവിൽ പാരിഷിൽ സ്ഥിതിചെയ്യുന്ന ഒരു ഡൊമിനിക്കൻ കോൺവെന്റാണ് ബതൽഹ മൊണാസ്ട്രി. ഇത് മൊണാ‍സ്ട്രി ഓഫ് ബാറ്റിൽ എന്ന് അറിയപ്പെടുന്നു. ഇതിന്റെ ഔദ്യോഗിക നാമം മൊണാസ്ട്രി ഓഫ് സെന്റ് മേരി ഓഫ് ദ വിക്ടറി എന്നാണ് .1385 ലെ അൽജുബറോട്ട യുദ്ധത്തിന്റെ ഓർമ്മക്കായാണ് ഈ മൊണാസ്ട്രി നിർമ്മിച്ചത്. 15-ാം നൂറ്റാണ്ടിലെ അവിസ് രാജവംശത്തിലെ രാജാക്കന്മാരുടെ ഔദ്യോഗിക ശവമടക്ക് പള്ളിയായാണ് ഇത് പ്രവർത്തിച്ചിരുന്നത്. അന്ത്യ ഗോഥിക് വാസ്തുശൈലിയുടെ ഏറ്റവും നല്ല ഉദാഹരണമാണ് ഈ മൊണാസ്ട്രി. മാനൂവിലൈൻ ശൈലിയും ഈ മൊണാസ്ട്രിയിൽ കാണാം.
1385 ൽ കാസ്ട്രില്ലൻസുമായി നടന്ന അൽജുബറോട്ട യുദ്ധത്തിൽ പോർചുഗൽ വിജയിച്ചതിന് വിർജിൻ മേരിക്കുള്ള നന്ദിസൂചകമായാണ് ഈ മൊണാസ്ട്രി നിർമ്മിച്ചത്. 1383-85 പ്രതിസന്ധിക്ക് ഈ യുദ്ധം വിരാമമിട്ടു.
1386 ൽ നിർമ്മാണം തുടങ്ങി 1517 ലാണ് മൊണാസ്ട്രിയുടെ പൂർത്തിയായത്. ഏഴു രാജാക്കന്മാരുടെ ഭരണകാലത്തായാണ് നിർമ്മാണം നടന്നത്. 15 ആർക്കിടെക്റ്റുമാരുടെ അശ്രാന്ത പ്രയത്നഫലമായാണ് ഇതിന്റെ നിർമ്മാണം നടന്നത്. വളരെയധികം മനുഷ്യ പ്രയത്നവും ഉപകരണങ്ങളും നിർമ്മാണസാമഗ്രികളും ഇതിന്റെ നിർമ്മാണത്തിനായി ചെലവഴിക്കേണ്ടിവന്നു. 
സൈഡ് വ്യൂ
പ്രധാന കവാടത്തിനു മുന്നിലെ കൊത്തുപണി
പ്രധാന ഇടനാഴിയും അൾത്താരയിലേക്കുള്ള വഴിയും
ജോൺ ഒന്നാമൻ രാജാവിന്റെ കല്ലറ
ഫെർഡിനാർഡ്, ജോൺ, ഹെൻറി, പീറ്റർ എന്നീ നാല് രാജകുമാരന്മാരുടെ കല്ലറകൾ

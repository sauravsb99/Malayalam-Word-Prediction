സ്വീഡനിലെ ഫലൂണിലെ ഒരു ഖനി ആയിരുന്നു ഫലൂൺ മൈൻ. പത്താം നൂറ്റാണ്ട് മുതൽ 1992 വരെ ഒരു സഹസ്രാബ്ദത്തോളം ഇത് പ്രവർത്തിച്ചു. യൂറോപ്പിന്റെ മൂന്നിൽ രണ്ടു ഭാഗം ചെമ്പ് ഉൽപാദനവും ഇവിടെ നിന്നായിരുന്നു. ഇത് പതിനേഴാം നൂറ്റാണ്ടിൽ നടന്ന യുദ്ധങ്ങളിൽ പങ്കെടുക്കുന്നതിനായി പണം കണ്ടെത്തുന്നതിന് സ്വീഡനെ വളരെയധികം സഹായിച്ചിട്ടുണ്ട്. ഈ ഖനിയിൽ നടന്ന സാങ്കേതിക വളർച്ച ലോകമെമ്പാടുമുള്ള ഖനികളുടെ വളർച്ചയെ വളരെയധികം സ്വാധീനിച്ചിട്ടുണ്ട്. 2001-ൽ ഈ ഖനി യുനെസ്കോയുടെ ലോകപൈതൃകസ്ഥാനങ്ങളിൽ ഒന്നായി പ്രഖ്യാപിച്ചു.

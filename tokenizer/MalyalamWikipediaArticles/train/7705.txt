ഒരു അമേരിക്കൻ നടിയും എഴുത്തുകാരിയുമാണ് ഒക്റ്റേവിയ ലെനോറ സ്പെൻസർ . ഒരു അക്കാദമി അവാർഡ്, ഒരു ബ്രിട്ടീഷ് അക്കാഡമി ഫിലിം അവാർഡ്, ഒരു ഗോൾഡൻ ഗ്ലോബ് പുരസ്കാരം എന്നിവയുൾപ്പെടെ നിരവധി പുരസ്കാരങ്ങൾ ലഭിച്ചിട്ടുണ്ട്. മൂന്ന് തവണ അക്കാഡമി അവാർഡുകൾക്കായി നാമനിർദ്ദേശം ചെയ്യപ്പെട്ട രണ്ട് ആഫ്രോ-അമേരിക്കൻ നടിമാരിലൊരാളാണ് ഒക്റ്റേവിയ. തുടർച്ചയായി രണ്ടു തവണ നാമനിർദ്ദേശം ലഭിച്ച ഒരേയൊരു കറുത്ത വർഗ്ഗക്കാരിയായ നടിയാണ് ഇവർ.
അലബാമയിലെ മോണ്ട്ഗോമറിയിലാണ് ഒക്റ്റേവിയ ജനിച്ചത്. സഹോദരിമാരായ റോസ, അരീക്ക എന്നിവരുൾപ്പെടെ ആറ് സഹോദരങ്ങൾ ഉണ്ട്. അമ്മ, ഡെൽസെന സ്പെൻസർ, വീട്ടു ജോലിക്കാരിയായി ജോലിചെയ്തു. ഒക്റ്റേവിയയുടെ പതിമൂന്നാം വയസ്സിൽ പിതാവ് മരിച്ചു. 1988 ൽ ജെഫേഴ്സൺ ഡേവിസ് ഹൈസ്കൂളിൽ നിന്ന് സ്പെൻസർ ബിരുദം നേടി. രണ്ട് വർഷത്തോളം നാടകം പഠിച്ചു. ഔബേൺ സർവകലാശാലയിൽ നിന്ന് ലിബറൽ ആർട്ടുകളിൽ ബാച്ചിലർ ബിരുദം നേടി. ഡിസ്‌ലെക്സിയ എന്ന അവസ്ഥയുള്ളയാളാണ് സ്പെൻസർ.
1996 ൽ എ ടൈം ടു കിൽ എന്ന ചിത്രത്തിലൂടെ ഒക്റ്റേവിയ ആദ്യമായി സിനിമയിലെത്തി. തുടർന്ന് ഒരു ദശാബ്ദത്തിലേറെ സിനിമയിലും ടെലിവിഷനിലും ചെറിയ വേഷങ്ങ്ല് ചെയ്തു. 2011-ൽ പുറത്തിറങ്ങിയ ദി ഹെൽപ്പ് എന്ന ചിത്രത്തിൽ 1960-ലെ ഒരു അമേരിക്കൻ വീട്ടുജോലിക്കാരിയുടെ വേഷം അഭിനയിച്ചതോടെ ഒക്റ്റേവിയ സ്പെൻസർ പ്രശസ്തയായി. മികച്ച സഹനടിക്കുള്ള അക്കാദമി പുരസ്കാരം, ഗോൾഡൻ ഗ്ലോബ്, ബാഫ്റ്റ എന്നിവ ഈ ചിത്രത്തിലൂടെ ലഭിച്ചു. പിന്നീട് സ്മാഷ്‌ഡ്, സ്നോ പൈയർ, ഗെറ്റ് ഓൺ അപ് തുടങ്ങിയ ചിത്രങ്ങളിൽ സ്പെൻസർ ശ്രദ്ധേയമായ വേഷങ്ങൾ ചെയ്തു.
1960 ൽ അമേരിക്കയിൽ രണ്ട് സ്ത്രീകളെ തിരഞ്ഞെടുക്കുന്നതിൽ ഏറ്റവും മികച്ച സഹനടിക്കുള്ള അക്കാഡമി അവാർഡിന് നാമനിർദ്ദേശം, 2016 ലെ ഹിഡൺ ഫിഗേഴ്സ് എന്ന ചിത്രത്തിൽ ഗണിതശാസ്ത്രജ്ഞയായ ഡോറോത്തി വോഗന്റെ വേഷത്തിലൂടെയും 2017-ൽ 'ഷേപ്പ് ഓഫ് വാട്ടർ' എന്ന ചിത്രത്തിൽ ഒരു തൂപ്പുകാരിയുടെ വേഷത്തിലൂടെയും തുടർച്ചയായി രണ്ടു തവണ ഓസ്ക്കാർ നാമനിർദ്ദേശം നേടി.
ഒരു രചയിതാവ് എന്ന നിലയിൽ, റാൻഡി റോഡസ്, നിൻജാ ഡിറ്റക്റ്റീവ് എന്ന കുട്ടികളുടെ പുസ്തക പരമ്പര ആരംഭിച്ചു. ദ കേസ് ഓഫ് ദ ടൈം-കാപ്സ്യൂൾ ബാൻഡിറ്റ്, ദ് സ്വീറ്റസ്റ്റ് ഹീസ്റ്റ് ഇൻ ഹിസ്റ്ററി എന്നിവയാണ് ഈ പരമ്പരയിലെ രണ്ട് പുസ്തകങ്ങൾ.
കെന്നഡി സ്പേസ് സെന്ററിൽ
ഒബാമയോടൊപ്പം
ഹിഡൺ ഫിഗേഴ്സ് എന്ന ചിത്രത്തിലെ സഹതാരങ്ങളോടൊപ്പം
അക്കാദമി അവാർഡ് വേദിയിൽ

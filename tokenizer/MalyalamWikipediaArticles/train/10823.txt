മഗുര ദേശീയോദ്യാനം, പോളണ്ടന്റെ തെക്ക്-കിഴക്ക്, സ്ലോവാക്ക്യക്ക് സമീപത്തുള്ള ലെസ്സർ പോളണ്ട് വൊയിവോഡെഷിപ്പ്, സബ്‍കാർപത്തിയൻ വൊയിവോഡെഷിപ്പ് എന്നിവയുടെ അതിരിൽ നിലനിൽക്കുന്ന ഒരു ദേശീയോദ്യാനമാണ്. വിസ്‍ലോക്ക നദിയുടെ മുകൾ തടത്തിൻറെ പ്രധാനഭാഗം ഇതിൽ ഉൾക്കൊള്ളുന്നു. 1995 ൽ പാർക്ക് സ്ഥാപിക്കപ്പെടുമ്പോൾ 199.62 ചതുരശ്ര കി.മീ. പ്രദേശമായിരുന്നു ഇതിൽ ഉൾക്കൊണ്ടിരുന്നത്. ഇപ്പോൾ 194.39 കിമീ2 മാത്രമുള്ളതിൽ, 185.31 ച.കിലോമീറ്റർ പ്രദേശം വനമാണ്.
മഗുര വാറ്റ്‍കോവ്സ്ക എന്ന പേരിലുള്ളതും വാറ്റ്‍കോവ കഴിഞ്ഞാൽ ഉയരം കൂടിയതുമായ മാസ്സിഫിൽ നിന്നാണ് ഉദ്യാനത്തിന് ഈ പേരു കിട്ടിയത്. ഈ മാസ്സിഫിലെ രണ്ടാമത്തെ ഉയർന്ന കൊടുമുടിയ്ക്കും മഗുര എന്നുതന്നെയാണ് പേര്.

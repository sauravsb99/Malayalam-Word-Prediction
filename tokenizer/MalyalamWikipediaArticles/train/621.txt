ഭാരതത്തിലെ ആദ്യ സമ്പൂർണ വനിതാ ബാങ്കാണ് ഭാരതീയ മഹിളാ ബാങ്ക്. മുൻ പ്രധാനമന്ത്രിയായിരുന്ന ഇന്ദിരാഗാന്ധിയുടെ ജന്മവാർഷിക ദിനമായ നവംബർ 19 നാണ് 2013 ൽ ഇതിന്റെ ഉദ്ഘാടനം നടന്നത്. ഏഴു ശാഖകളുമായി തുടങ്ങിയ ബാങ്ക് അടുത്ത മാർച്ച് അവസാനത്തോടെ ശാഖകളുടെ എണ്ണം 25 ആക്കും. പഞ്ചാബ് നാഷണൽ ബാങ്ക് എക്‌സിക്യൂട്ടീവ് ഡയറക്ടറായിരുന്ന ഉഷാ അനന്തസുബ്രഹ്മണ്യനാണ് മഹിളാ ബാങ്കിന്റെ ചെയർപേഴ്‌സൺ . ബാങ്കിന്റെ ഡയറക്ടർ ബോർഡിലെ എട്ടു പേരും വനിതകളാണ്.
2017 മാർച്ചിൽ ഇതിനെ സ്റ്റേറ്റ് ബാങ്ക് ഓഫ് ഇന്ത്യയിൽ ലയിപ്പിക്കാൻ തീരുമാനിക്കുകയുണ്ടായി.

ഒരു അമേരിക്കൻ നീലച്ചിത്രനടിയും സംവിധായികയുമാണ് ഡാനി ഡാനിയേൽസ് . അഞ്ഞൂറിലധികം നീലച്ചിത്രങ്ങളിൽ ഇവർ അഭിനയിച്ചിട്ടുണ്ട്.
അമേരിക്കൻ സംസ്ഥാനമായ കാലിഫോർണിയയിലെ ഓറഞ്ച് കൗണ്ടിയിൽ നിന്നുള്ള നീലച്ചിത്രനടിയാണ് ഡാനി ഡാനിയേൽസ്. ഡാനിയുടെ വംശപരമ്പരയിൽ ചെക്ക്, ഇംഗ്ലീഷ്, ജർമ്മൻ പൗരത്വമുള്ളവരുണ്ട്. ഒരു ആർട്ട് സ്കൂളിൽ ചേർന്നുവെങ്കിലും പഠനം പൂർത്തിയാക്കുവാൻ ഡാനിക്കു കഴിഞ്ഞില്ല.
ആർട്ട് സ്കൂളിൽ പഠിക്കുന്ന കാലത്തുണ്ടായ കടബാദ്ധ്യത തീർക്കുന്നതിനായി ഡാനി ഡാനിയേൽസിന് ഒരു സ്ട്രിപ്പറായി ജോലിചെയ്യേണ്ടി വന്നു. ശരീരപ്രദർശനം നടത്തുന്ന ഈ ജോലിയിലൂടെയാണ് ഇവർ അശ്ലീലചലച്ചിത്രരംഗത്തേക്കു പ്രവേശിച്ചത്. മുൻ കാമുകനോടുള്ള പ്രതികാരം വീട്ടുന്നതിനായി അയാളുടെ പേരിന്റെ ആദ്യഭാഗമായ 'ഡാനി' എന്ന പേരാണ് ഇവർ ചലച്ചിത്രരംഗത്തു സ്വീകരിച്ചത്. 2011 ജനുവരിയിൽ നീലച്ചിത്രരംഗത്തേക്കു പ്രവേശിച്ച ഡാനി വൈകാതെ തന്നെ ഒ.സി. മോഡലിംഗ് എന്ന നീലച്ചിത്ര നിർമ്മാണ കമ്പനിയിൽ ചേർന്നു. റിയാലിറ്റി കിങ്സിനു വേണ്ടി ആദ്യ രംഗം അഭിനയിച്ചു. ആദ്യകാലത്ത് നീലച്ചിത്രങ്ങളിൽ സ്വവർഗപ്രണയിനിയായി അഭിനയിച്ചിരുന്ന ഡാനി ഡാനിയൽസ് പിന്നീട് പുരുഷൻമാർക്കൊപ്പവും അഭിനയിക്കുവാൻ തുടങ്ങി. എലഗന്റ് ഏജന്റ് എന്ന കമ്പനി നിർമ്മിച്ച ഡാനി ഡാനിയേൽസ്: ഡെയർ എന്ന ചിത്രത്തിലാണ് ഡാനിയുടെ ആദ്യത്തെ നാല് ലൈംഗിക രംഗങ്ങൾ ചിത്രീകരിച്ചത്. സ്ത്രീകൾ മാത്രം അഭിനയിച്ച ഡാനി എന്ന ചിത്രവും എലഗന്റ് ഏഞ്ചൽ കമ്പനിയാണ് നിർമ്മിച്ചത്. ഈ ചിത്രത്തിലെ എല്ലാ രംഗങ്ങളിലും ഡാനി ഡാനിയേൽ പ്രത്യക്ഷപ്പെടുന്നുണ്ട്. അശ്ലീല ചലച്ചിത്രരംഗത്തെ ഏറ്റവും പ്രശസ്തമായ എ.വി.എൻ. പുരസ്കാരം 2013-ൽ ഡാനിക്കു ലഭിക്കുകയുണ്ടായി.
ഫില്ലി ഫിലിംസ്, പെന്റ്ഹൗസ് സ്റ്റുഡിയോസ്, ബ്രേസേഴ്സ്, റിയാലിറ്റി കിങ്സ് എന്നീ കമ്പനികൾക്കു വേണ്ടി ചില നീലച്ചിത്രങ്ങൾ ഡാനി സംവിധാനം ചെയ്തിട്ടുമുണ്ട്.
2011 ജൂലൈയിൽ ട്വിസ്റ്റിസ് ട്രീറ്റ് ഓഫ് ദ മന്ത്, 2012 ജനുവരിയിൽ പെന്റൗസ് മാസികയുടെ പെറ്റ് ഓഫ് ദ മന്ത്, 2014 മാർച്ചിൽ എലഗന്റ് ഏഞ്ചൽ കമ്പനിയുടെ എലഗന്റ് ഏഞ്ചൽ ഗേൾ ഓഫ് ദ മന്ത് എന്നീ പുരസ്കാരങ്ങൾ ഡാനി ഡാനിയേൽസിനു ലഭിച്ചു. ദ വൂൾഫ് ഓഫ് വാൾ സ്ട്രീറ്റ് എന്ന ചലച്ചിത്രത്തിന്റെ പാരഡിയായി ബ്രേസേഴ്സ് കമ്പനി പുറത്തിറക്കിയ ദ ഹോർ ഓഫ് വാൾ സ്ട്രീറ്റ് എന്ന നീലച്ചിത്രത്തിൽ ഡാനിയാണ് പ്രധാന വേഷം കൈകാര്യം ചെയ്തത്. വെബ് ക്യാം മോഡലിംഗിനായി സ്ട്രീംമേറ്റ്, കസ്മോഡ.കോം എന്ന സ്ഥാപനങ്ങൾക്കു വേണ്ടിയും ഡാനി പ്രവർത്തിച്ചിട്ടുണ്ട്.
2014-ൽ ഡാനി ഡാനിയേൽസ് അഭിനയിച്ച ഡാനി ഡാനിയെൽസ് ഡീപ്പർ എന്ന ചിത്രത്തിന് മികച്ച ഇന്ററേഷ്യൽ ചിത്രത്തിനുള്ള എവിഎൻ പുരസ്കാരവും എക്സ്ബിസ് പുരസ്കാരവും ലഭിച്ചു. ലൈംഗികബന്ധത്തിനുപയോഗിക്കുന്ന കളിപ്പാട്ടങ്ങൾ നിർമ്മിക്കുന്നതിനായി 2015-ൽ ഡോക് ജോൺസണോടൊപ്പം ഡാനി പ്രവർത്തിച്ചിരുന്നു. ഈ കളിപ്പാട്ടത്തിന് 2016-ലെ മികച്ച സെക്സ് ടോയിക്കുള്ള എവിഎൻ പുരസ്കാരം ലഭിക്കുകയുണ്ടായി. 2014-ൽ സി.എൻ.ബി.സി. തയ്യാറാക്കിയ എറ്റവും ജനപ്രിയ നീലച്ചിത്രതാരങ്ങളുടെ പട്ടികയിൽ ഡാനി ഡാനിയെൽസും ഉൾപ്പെട്ടിട്ടുണ്ട്.
ഡാനി ഡാനിയെൽസ് ഒരു ചിത്രകാരിയും ബ്ലോഗ് എഴുത്തുകാരിയും കൂടിയാണ്. ഇവർ കീറ ലീ എന്ന പേരിലാണ് കലാസൃഷ്ടികൾ നടത്തുന്നത്. ചിത്രരചനയിൽ പോയിന്റിലിസം രീതിയാണ് ഡാനി പിന്തുടരുന്നത്. 2016 ജനുവരിയിലെ സ്ഥിതിയനുസരിച്ച് ഇവർ ഒരു ഫ്ലൈറ്റ് സ്കൂളിൽ പ്രവർത്തിക്കുന്നുണ്ട്. ഒരു ബൈസെക്ഷ്വൽ ആണെങ്കിലും സ്ത്രീകളുമായുള്ള ലൈംഗികരംഗങ്ങളിൽ അഭിനയിക്കുവാനാണ് തനിക്കു താൽപ്പര്യമെന്ന് ഡാനി പറഞ്ഞിട്ടുണ്ട്.

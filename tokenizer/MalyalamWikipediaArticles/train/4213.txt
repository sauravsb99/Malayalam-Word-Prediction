
ഷഹീൻ പുള്ളിന് ആംഗലത്തിൽ shaheen falcon ,Indian peregrine falcon എന്നൊക്കെയാണ് പേര്. ശാസ്ത്രീയ നാമം Falco peregrinus peregrinatorഎന്നാണ്. ഈപക്ഷി സ്ഥിര വാസിയാണ്. ശ്രിലങ്കക്കും ആൻഡമാൻ നിക്കോബാർ ദ്വീപുകൾക്കും ഇട്യ്ക്ക് കപ്പലിൽ വച്ചു പിടിച്ച പ്രായമാവാത്ത പക്ഷിയെ കണ്ട് 1837ലാണ് ശ്രീ കാൾ ജേക്കബ് സണ്ഡേവൽ ആണ് ഈ പക്ഷിയെ ആദ്യമായി രേഖപ്പെടുത്തിയത്.അദ്ദേഹം Falco peregrinator എന്ന മറ്റൊരു വർഗ്ഗമായാണ് കണക്കാക്കിയത്.
ഈ പുള്ള് ചെറിയ, കാഴ്ചയ്ക്ക് ശക്തിശാലിയാണ്. കറുപ്പുകലർന്ന മുകൾവശം,ഇരുണ്ട വരകളുള്ള ചെമ്പിച്ച അടിവശം. വെള്ള നി്റമുള്ള കഴുത്ത്, മുഴുവനായി കറുത്ത മുഖം. കറുത്തമുഖവും വെള്ള കഴുത്തും തമ്മിൽ വ്യക്തമായ വേർതിരിവുണ്ട്. .ചിറകിന്റെ അടിവശവും ചെമ്പിച്ചതാണ്, പെട്ടെന്ന് തിരിച്ചറിയാവുന്നതും. പൂവനും പിടയും ഒരു പോലെയാണ്. പക്ഷിയുടെ നീളം 38 മുതൽ 44 സെ.മീ. വരെയാണ്. പറയൻ കാക്കയുടെ വലിപ്പം വരും.
ഇവ ദക്ഷിണഏഷ്യ, പാകിസ്താൻ, ഇന്ത്യ എന്നിവിടങ്ങളിൽ കാണുന്നു. ബംഗ്ലാദേശ്, ശ്രീലങ്ക, മദ്ധ്യ, തെക്കു കിഴക്കൻ ചൈന, ഉത്തരമ്യാൻമാർഎന്നിവിടങ്ങളിൽ കാണുന്നു. ഇന്ത്യയിൽ ഉത്തർപ്രദേശ് ഒഴിച്ചുള്ള സ്ഥലങ്ങളിൽ പാറകെട്ടുകളും കുന്നുകളും കാണുന്നുഇവ മണിക്കൂറിൽ 240 കിലൊ മീറ്റർ വേഗത്തിൽ പറക്കും. ഇരയെ പിടിക്കാൻ കൂപ്പു കുത്തുമ്പോൾ 320 കിലൊ മീറ്റർ സ്പീഡു വരും. 
തത്ത, പ്രാവ് തുട്ങ്ങിയ പക്ഷികളുടെ വലിപ്പമുള്ള പക്ഷികളാണ് ഭക്ഷണം.പൂവനും പിടയും വേറെ വേറെ ഇരകളെയാണ് പിടിക്കുന്നത് 
ജിവിതകാലം മുഴുവനും ഒരു ഇണ തന്നെയാവും.ഡിസംബർ മാസത്തിൽ 3-4 മുട്ടകളിടുന്നു. കുഞ്ഞുങ്ങൾ 48 ദിവസംകൊണ്ട് പറക്കുന്നു. ഒരുകൂട്ടിലെ ശരാശരി പ്രജനന വിജയം 1.32 കുഞ്ഞുങ്ങളാണ്. ഇന്ത്യയിൽ ഇവ കെട്ടിടങ്ങളിലും മൊബൈൽ പോൺ ടവറുകളിലും കൂടു വെക്കുന്നതായി രേഖപ്പെടുത്തിയിരിക്കുന്നു.
1992ൽ ഇന്ത്യയിൽ പുറപ്പെടുവിച്ച ഇരപിടിയൻ പക്ഷികളുടെ സ്റ്റാമ്പിൽ താലിപ്പരുന്തിനെ ഷഹീൻ പുള്ളിന്റെ പിടയായാണ് തെറ്റായി ചിത്രീകരിച്ചിരിക്കുന്നത്.

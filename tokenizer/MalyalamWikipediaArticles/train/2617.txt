അമേരിക്കൻ ഐക്യനാടുകളിലെ മെയ്ൻ സംസ്ഥാനത്ത് സ്ഥിതിചെയ്യുന്ന ഒരു ദേശീയോദ്യാന്മാണ് അക്കേഡിയ ദേശീയോദ്യാനം . അറ്റ്ലാൻഡിക് തീരത്തെ മൗണ്ട് ഡെസേർട്ട് ദ്വീപും അതിനൊട് ചേർന്ന മറ്റു ചെറുദ്വീപുകളും ഈ ദേശീയോദ്യാനത്തിന്റെ പരിധിയിൽ വരുന്നു. 1916-ൽ സിയൂ ദെ മോണ്ട്സ് സ്മാരകം എന്നപേരിലാണ് ഇത് സ്ഥാപിതമായത്. 1919-ൽ ഉദ്യാനത്തെ ലഫായിറ്റെ ദേശീയോദ്യാനം എന്ന് പുനർനാമകരണം ചെയ്യുകയുണ്ടായി പിന്നീട് 1929ലാണ് ഇന്നത്തെ പേരായ അക്കേഡിയ എന്ന് നൽകിയത്. 2016-ൽ മുപ്പത് ലക്ഷത്തോളം ആളുകൾ ഈ ഉദ്യാനം സന്ദർശിച്ചതായി കണക്കുകൾ പറയുന്നു. 
മലകൾ, സമുദ്ര തീരം, വനപ്രദേശങ്ങൾ, തടാകങ്ങൾ എന്നിങ്ങനെ വൈവിധ്യമാർന്ന ഭൂപ്രകൃതികളാണ് ഇവിടെയുള്ളത്. മൗണ്ട് ഡെസേർട്ട് ദ്വീപിനെ കൂടാതെ, ഓ ഹോട് ദ്വീപ്, ബേക്കർ എന്നീ ദ്വീപുകളുടെ ചിലഭാഗങ്ങളും, വൻകരയുടെ ഭാഗമായ സ്കൂഡിൿ മുനമ്പും ദേശീയോദ്യാനത്തിന്റെ പരിധിയിൽ പെടുന്നു. 49,052 acres ആണ് അക്കേഡിയയുടെ ആകെ വിസ്തൃതി, ഇതിൽ 30,300 acres മൗണ്ട് ഡെസേർട്ട് ദ്വീപാണ്. 
40ഓളം വ്യത്യസ്ത സസ്തനി വർഗ്ഗങ്ങളുടെ വാസസ്ഥാനമാണ് ഈ ഉദ്യാനം. അണ്ണാനുകൾ, ചിപ്മങ്ക്, snowshoe hares, വെള്ള-വാലൻ മാൻ, മൂസ്, ബീവർ, മുള്ളൻപന്നികൾ, മിങ്ക്, മസ്ക് റാറ്റ്, കുറുക്കൻ, റാക്കൂൺ, coyotes, ബോബ്കാറ്റ്, കറുത്ത കരടി എന്നിങ്ങനെ നിരവധി ജീവികളെ ഇവിടെ കാണാം. വിവിധയിനം മത്സ്യങ്ങളും സമുദ്രജീവികളും ഇവിടെ കാണപ്പെടുന്നു.
പെനൊബ്സ്കോട്ട് പർവ്വതത്തിൽനിന്നുള്ള കാഴ്ച
ജോർദാൻ തടാകം
ഓട്ടർ കോവ്
എക്കൊ ലേക്ക് ബീച്ച്
സ്കൂഡിൿ മുനമ്പ്
തണ്ടർ ഹോൾ

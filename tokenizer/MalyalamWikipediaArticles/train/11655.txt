2011-ലെ സാഹിത്യത്തിനുള്ള സരസ്വതി സമ്മാനം നേടിയ തമിഴ് എഴുത്തുകാരനാണ് ഡോ. എ.എ. മണവാളൻ.
1937-ൽ ജനിച്ച മണവാളൻ മദ്രാസ് സർവകലാശാലാ തമിഴ് വിഭാഗം തലവനായാണ് വിരമിച്ചത്. 2005-ൽ പ്രസിദ്ധീകരിച്ച 'രാമ കഥയും രാമായണങ്ങളും' എന്ന കൃതിയാണ് പുരസ്‌കാരം നേടിക്കൊടുത്തത്. 2001-2010 കാലയളവിൽ 22 ഇന്ത്യൻഭാഷകളിൽ പ്രസിദ്ധീകരിച്ച സാഹിത്യകൃതികളിൽനിന്നാണ് ഇത് തിരഞ്ഞെടുത്തതെന്ന് അവാർഡ് സമിതി അറിയിച്ചു. വിവിധ ഭാഷകളിലുള്ള 48 രാമായണങ്ങളുടെ താരതമ്യപഠനമാണിത്. അദ്ദേഹത്തിന്റെ രചനകളിലെ മാസ്റ്റർപീസാണ് രാമകഥയും രാമായണങ്ങളും.

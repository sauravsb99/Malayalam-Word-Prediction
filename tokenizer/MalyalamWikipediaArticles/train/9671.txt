ഹിന്ദുസ്ഥാനി സംഗീതത്തിലെ എന്നത്തേയും പ്രതിഭാസമ്പന്നരായ ഗായകരിലൊരാളാണ് ഉസ്താദ് ബഡെ ഗുലാം അലിഖാൻ..പട്യാല ഘരാനയിലെ മുഖ്യഗായകനുമായിരുന്നു അദ്ദേഹം. പറ്റിഞ്ഞാറൻ പഞ്ചാബിലെ കസൂറിലാണ് അദ്ദേഹം ജനിച്ചത്. പിതാവായ അലി ബക്ഷ് ഖാനും ഗായകനായിരുന്നു. 
ഗുരുവായ കാലേ ഖാനിൽ നിന്നുമാണ് അഞ്ചാം വയസ്സിൽ സാരംഗിയിലും വായ്പാട്ടിലും സംഗീതാഭ്യസനം തുടങ്ങിയത്. പിന്നീട് ബനാറസിലേയ്ക്കു മാറിയ ഗുലാം അലിഖാൻ ഇരുപത്തിയൊന്നാം വയസ്സിൽ കച്ചേരി അവതരിപ്പിച്ചു തുടങ്ങി.
ലളിതമായതും അങ്ങേയറ്റം മാധുര്യം നിറഞ്ഞതുമായ ഒരു ആലാപന ശൈലിയായിരുന്നു അദ്ദേഹത്തിന്റേത്.അക്കാലത്തെ പ്രധാനശൈലികളായ പട്യാല-കസൂർ, ഗ്വാളിയോർ,ജയ്പൂർ ഘരാനകളുടെ സംഗീതനിബദ്ധതയും അദ്ദേഹം പുലർത്തിപ്പോന്നു.

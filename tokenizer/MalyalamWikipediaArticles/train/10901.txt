ഒരു തമിഴ് എഴുത്തുകാരിയായിരുന്നു ലക്ഷ്മി എന്ന തൂലികാനാമത്തിൽ അറിയപ്പെടുന്ന എസ്. ത്രിപുരസുന്ദരി. 
തമിഴ്നാട്ടിലെ ചിദംബരത്തിന് സമീപത്തുള്ള അമ്മപ്പേട്ടൈയിൽ ശ്രീനിവാസന്റെയും പട്ടമ്മാളിന്റെയും മകളായി 1921 മാർച്ച് 21ന് ജനിച്ചു. തിരുച്ചിറപ്പള്ളിയിലുള്ള ഹോളി ക്രോസ് സ്ക്കൂളിൽ പ്രാഥമിക വിദ്യാഭ്യാസം പൂർത്തിയാക്കി. സ്റ്റാൻലി മെഡിക്കൽ കോളേജിൽ എം.ബി.ബി.എസ് പഠനത്തിനായി ചേർന്നു. കോളേജിൽ പഠിക്കുന്ന സമയത്ത് ആനന്ദ വികടനിൽ ചെറുകഥകൾ പ്രസിദ്ധീകരിച്ചിരുന്നു. ലക്ഷ്മി എന്ന തൂലികാനാമത്തിലാണ് ഈ ചെറുകഥകൾ എഴുതിയിരുന്നത്. "തകുന്ത ദണ്ഡനയാ? " ആയിരുന്നു ആദ്യമായി പ്രസിദ്ധീകരിച്ച ചെറുകഥ. വിവാഹത്തിനുശേഷം 20 വർഷത്തോളം ദക്ഷിണാഫ്രിക്കയിൽ താമസിച്ചു. ഭർത്താവിന്റെ മരണശേഷം ലക്ഷ്മി ഇന്തയിലേക്ക് വന്നു. 1977ൽ വീണ്ടും നോവലുകൾ എഴുതിത്തുടങ്ങി. 1987ൽ അന്തരിച്ചു. ലക്ഷ്മി ത്രിപുരസുന്ദരിയുടെ പല നോവലുകളും പിന്നീട്ചലച്ചിത്രങ്ങളാവുകയുണ്ടായി.

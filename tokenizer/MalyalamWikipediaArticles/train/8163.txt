2015 ൽ കേരള ലളിതകലാ അക്കാദമിയുടെ ചിത്രകലയ്ക്കുള്ള മുഖ്യ പുരസ്കാരം നേടിയ ചിത്രകാരനാണ് ടി. സന്തോഷ്‌ മിത്ര .
1968-ൽ തൃശ്ശൂരിലാണ്‌ സന്തോഷ്‌ മിത്രയുടെ ജനനം. തൃശ്ശൂർ കോളേജ്‌ ഓഫ്‌ ഫൈൻ ആർട്‌സിൽ നിന്ന്‌ നാഷണൽ ഡിപ്ലോമ ലഭിച്ചിട്ടുള്ള അദ്ദേഹത്തിന്‌ മുൻപ്‌ അക്കാദമിയുടെ ഓണറബിൾ മെൻഷൻ അവാർഡ്‌ ലഭിച്ചിട്ടുണ്ട്‌. അക്കാദമിയുടെ നിരവധി കലാ ക്യാമ്പുകളിലും പ്രദർശനങ്ങളിലും പങ്കെടുത്തിട്ടുള്ള സന്തോഷ്‌ മിത്രയുടെ ഭൂമിയുടെ അവകാശികൾ എന്ന മിക്‌സഡ്‌ മീഡിയ ചിത്രത്തിനാണ്‌ മുഖ്യപുരസ്‌ക്കാരം ലഭിച്ചിട്ടുള്ളത്‌. കാലിക്കറ്റ്‌ യൂണിവേഴ്‌സിറ്റിയിൽ ഫോട്ടോഗ്രാഫി യൂണിറ്റിൽ ആർട്ടിസ്റ്റ്‌ ഫോട്ടോഗ്രാഫറായി അദ്ദേഹം സേവനമനുഷ്‌ഠിക്കുന്നു.

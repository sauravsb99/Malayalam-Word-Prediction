വെബ് ഹൈപ്പർടെക്സ്റ്റ് ആപ്ലിക്കേഷൻ റ്റെക്നോളജി വർക്കിങ്ങ് ഗ്രൂപ്പ് അഥവാ ഡബ്ല്യു.എച്.എ.റ്റി.ഡബ്ല്യു.ജി എച്.റ്റി.എം.എല്ലിന്റേയും അനുബന്ധ സാങ്കേതികവിദ്യകളുടേയും വികസനത്തിലും പുരോഗതിയിലും താല്പര്യമുള്ള ഒരു കൂട്ടായ്മയാണ്. ആപ്പിൾ, മോസില്ല ഫൗണ്ടേഷൻ, ഓപ്പറ സോഫ്റ്റ്‌വെയർ തുടങ്ങിയ കമ്പനികളിൽ പ്രവർത്തിച്ചിരുന്ന ചില വ്യക്തികൾ ചേർന്ന് 2004 ലാണ് ഈ സംഘടന സ്ഥാപിച്ചത് .
എച്.റ്റി.എം.എല്ലിന്റെ തഴഞ്ഞുകൊണ്ട് എക്സ്.എം.എൽ അടിസ്ഥാനമാക്കിയുള്ള സാങ്കേതികതവിദ്യകൾക്ക് ഡബ്ല്യു3സി പ്രാമുഖ്യം കൊടുത്തതും കൂടാതെ, ഡബ്ല്യൂ3സിയുടെ മേൽനോട്ടത്തിൽ നടത്തിവന്നിരുന്ന വെബ് മാദണ്ഡങ്ങളുടെ വികസനത്തിലും മറ്റും ഉണ്ടായ കാലതാമസത്തിലും മെല്ലെപ്പോക്കിനും ഉണ്ടായ ഒരു പ്രതികരണമാണ് ഈ സംഘടനയുടെ ആവിർഭാവം എന്നു പറയാം.

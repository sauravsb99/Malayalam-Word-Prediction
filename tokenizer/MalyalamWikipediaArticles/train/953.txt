ഒരു പലഹാരം ആണ് തട്ട. അരിപ്പൊടി, കടലമാവ്, മുളകുപൊടി, എള്ള്, വെണ്ണ, കുരുമുളകുപൊടി തുടങ്ങിയവയാണ് ചേരുവകൾ. ഒരു എണ്ണപലഹാരം കൂടിയാണിത്. തമിഴ്നാട്ടിൽ പ്രചാരത്തിലുള്ള ഒരു പലഹാരമാണിത്. കേരളത്തിൽ അധികം പ്രചാരമില്ല. ഈ പലഹാരം തട്ട മുറുക്ക് എന്നും അറിയപ്പെടുന്നു. 
പൊടികളെല്ലാം വെള്ളം ചേർത്ത് കുഴച്ച് അല്പ നേരം വയ്ക്കുന്നു. പിന്നീട് പപ്പടവട്ടത്തിൽ അല്പം കനത്തിൽ പരത്തി എണ്ണയിൽ പൊരിച്ചെടുക്കുന്നു. കറിവേപ്പില തുടങ്ങിയവ ചേർത്താൽ കൂടുതൽ സ്വാദുണ്ടാകും
ഭക്ഷണപദാർത്ഥങ്ങളുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

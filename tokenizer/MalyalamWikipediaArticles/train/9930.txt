പ്രമുഖ സിറിയൻ അഭിനേത്രിയാണ് ഫദ്‌വാ സുലൈമാൻ . അലവിയ്യ വംശപരമ്പരയിൽ പെട്ട ഇവർ പടിഞ്ഞാറൻ സിരിയയിലെ ഹംസ് നഗരത്തിൽ ബശറുൽ അസദ് ഭരണകൂടത്തിനെതിരെ പ്രതിഷേധങ്ങൾക്ക് നേതൃത്വം നൽകി. സിറിയൻ ആഭ്യന്തര യുദ്ധത്തിലെ പ്രധാനപ്പെട്ട ഒരു ഔദ്യോഗിക വ്യക്തിയായിരുന്നു ഫദ്‌വാ.
1972 മെയ് 17ന് സിറിയയിലെ അലെപ്പോയിൽ ജനിച്ചു. 45ാം വയസ്സിൽ അർബുദ രോഗത്തെ തുടർന്ന് 2017 ഓഗസ്റ്റ് 17ന് ഫ്രാൻസിലെ പാരിസിൽ വെച്ച് മരണപ്പെട്ടു.
സിറിയയിലെ അലെപ്പോയിൽ ജനിച്ച ഫദ്‌വ അഭിനയ ജീവിതം നയിക്കുന്നതിനായി ഡമസ്‌കസിലേക്ക് താമസം മാറി. അവിടെ വെച്ച് പല നാടകങ്ങളിലും അഭിനയിച്ചു.

ഭാരത സർക്കാറിന്റെ കീഴിൽ എല്ലാ ജില്ലാതലങ്ങളിലും പ്രവർത്തിച്ചു വരുന്ന ഒരു ജില്ലാതല വിദ്യാഭ്യാസ സ്ഥാപനമാണ് ഡയറ്റ് അഥവാ ജില്ലാ വിദ്യാഭ്യാസ പരിശീലന കേന്ദ്രം . ജില്ലാതലങ്ങളിലെ വിദ്യാഭ്യാസ പ്രവർത്തനങ്ങൾ ഏകോപിപ്പിക്കുകയും ജില്ലാതലങ്ങളിൽ വിദ്യാഭ്യാസ നയങ്ങൾ രൂപീകരിക്കുകയും ചെയ്യുന്നത് ഡയറ്റുകളാണ്. 
ജില്ലാതലങ്ങളിലെ വിദ്യാഭ്യാസ സ്ഥാപനങ്ങൾക്കും സ്കൂളുകൾക്കും വേണ്ട മാർഗ നിർദ്ദേശങ്ങൾ നൽകുക, പരിശീലന പരിപാടികൾ, ശിൽപശാല എന്നിവ സംഘടിപ്പിക്കുക എന്നിവ ഡയറ്റുകളുടെ ചുമതലയാണ്. വിദ്യാഭ്യാസ മേഖലയിലെ ഗവേഷണാത്മക പരീക്ഷണ പ്രവർത്തനങ്ങൾക്ക് ചുക്കാൻ പിടിക്കുന്നതും ഡയറ്റുകളാണ്.

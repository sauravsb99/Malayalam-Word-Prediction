കോളേജിൽ നിന്നോ സർവ്വകലാശാലയിൽ നിന്നോ ലഭിക്കുന്ന ബിരുദ, ബിരുദാനന്തര യോഗ്യതകളെയാണ് സാധാരണഗതിയിൽ അക്കാദമിക ഡിഗ്രി എന്ന് വിശേഷിപ്പിക്കുന്നത്. ഒരു പ്രത്യേക വിഷയമോ വിഷയങ്ങളോ നിശ്ചിത കാലാവധി പഠിച്ച് തൃപ്തികരമായ രീതിയിൽ പരീക്ഷകളിൽ വിജയം നേടുമ്പോഴോ പാണ്ഡിത്യം ആവശ്യമുള്ള ഒരു പ്രവൃത്തി പൂർത്തീകരിക്കുമ്പോഴോ ആണ് സാധാരണഗതിയിൽ ഒരാൾക്ക് അക്കാദമിക ഡിഗ്രി ലഭിക്കുന്നത്. ഡിപ്ലോമ, ബിരുദം, ബിരുദാനന്തരബിരുദം എന്നിങ്ങനെ പല തരം അക്കാദമിക ഡിഗ്രികളുണ്ട്. ബാച്ചിലേഴ്സ് ഡിഗ്രി, മാസ്റ്റേഴ്സ് ഡിഗ്രി, ഡൊക്ടറൽ ഡിഗ്രി എന്നിവയാണ് സാധാരണ ഡിഗ്രികൾ.


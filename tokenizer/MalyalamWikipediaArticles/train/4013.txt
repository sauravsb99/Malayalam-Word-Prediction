ആന്ധ്രാപ്രദേശിലെ നെല്ലൂരിലെ ശ്രീ രംഗനാഥ സ്വാമി ക്ഷേത്രം, ഭഗവാൻ രംഗനാഥൻ പരബ്രഹ്മൻ മഹാവിഷ്ണു ഭഗവാന്റെ രൂപത്തിലുള്ള ഒരു ഹൈന്ദവക്ഷേത്രമാണ്. നെല്ലൂരിലെ പഴക്കം ചെന്ന ക്ഷേത്രങ്ങളിൽ ഒന്നാണ് തൽപഗിരി രംഗനാഥസ്വാമി ക്ഷേത്രം അഥവാ രംഗനായകുലു ക്ഷേത്രം. പെന്ന നദിയിൽ സ്ഥിതി ചെയ്യുന്ന ഈ ക്ഷേത്രം പന്ത്രണ്ടാം നൂറ്റാണ്ടിൽ നിർമ്മിച്ചതാണെന്ന് വിശ്വസിക്കപ്പെടുന്നു. ക്ഷേത്രത്തിന്റെ പ്രധാന കവാടം ഗാലിഗോപുരം എന്നറിയപ്പെടുന്ന വലിയ ഗോപുരമാണ്. അക്ഷരാർത്ഥത്തിൽ "കാറ്റ് ഗോപുരം" "wind tower". എന്നാണ് ഇത് അറിയപ്പെടുന്നത്. ഈ ഗോപുരത്തിന് ഏകദേശം 70 അടി ഉയരമുണ്ട്. അതിനു മുക ളിലായി 10 അടി സ്വർണം പൂശിയ പാത്രത്തിനെ കലശം എന്നുവിളിക്കുന്നു. എല്ലാ വർഷവും മാർച്ച്-ഏപ്രിൽ മാസത്തിൽ ഒരു വലിയ ഉൽസവം ആഘോഷിക്കുന്നു. ഇവ ബ്രഹ്മോത്സവം എന്നാണ് അറിയപ്പെടുന്നത്.

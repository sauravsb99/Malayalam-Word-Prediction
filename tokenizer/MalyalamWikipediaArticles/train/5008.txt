എം.എ. നിഷാദ് സംവിധാനം ചെയ്ത് 2012-ൽ പുറത്തിറങ്ങിയ മലയാളചലച്ചിത്രമാണ് നം. 66 മധുര ബസ്സ്. പശുപതി, പത്മപ്രിയ, മല്ലിക എന്നിവരാണ് പ്രധാനവേഷങ്ങളിൽ അഭിനയിച്ചിരിക്കുന്നത്. കെ.വി. അനിൽ ആണ് ഈ ചിത്രത്തിന്റെ രചന നിർവ്വഹിച്ചിരിക്കുന്നത്.
തന്റെ കുടുംബത്തെ തകർത്ത തന്റെ ഉത്തമ സുഹൃത്തിനോട് പ്രതികാരം ചെയ്യാനിറങ്ങുന്ന വരദരാജൻ എന്ന ഫോറസ്റ്റ് ഗാർഡിന്റെ പ്രണയവും പ്രതികാരവും നിറഞ്ഞ ജീവിതകഥയാണ് ഈ ചിത്രം പറയുന്നത്.
സംഗീതസംവിധാനം നിർവ്വഹിച്ചിരിക്കുന്നത് എം. ജയചന്ദ്രൻ. ഗാനങ്ങൾ മനോരമ മ്യൂസിക് വിപണനം ചെയ്തിരിക്കുന്നു.

സയ്യിദ് സനാഉല്ല മക്തി തങ്ങളുടെ കൃതികളുടെ സമാഹാരമാണ് മക്തി തങ്ങളുടെ സമ്പൂർണ്ണ കൃതികൾ എന്ന പേരിൽ പുറത്തിറങ്ങിയിട്ടുള്ള ഗ്രന്ഥം. സമാഹരം ആദ്യമായി മലയാളത്തിൽ പ്രസിദ്ധീകരിച്ചത് കേരള ഇസ്ലാമിക് മിഷൻ കോഴിക്കോട് ആണ്. കെ.കെ. മുഹമ്മദ് അബ്ദുൽ കരീം സമ്പാദനം നിർവ്വഹിച്ച ഈ ഗ്രന്ഥം നിലവിൽ പ്രസിദ്ധീകരിച്ചു കൊണ്ടിരിക്കുന്നത് വചനം ബുക്സ് കോഴിക്കോട് ആണ്.
പന്തൊമ്പതാം നൂറ്റാണ്ടിലെ ശ്രദ്ധേയനായ സാമൂഹിക പരിഷ്കർത്താവും സാഹിത്യകാരനും പത്രപ്രവർത്തകനും ഇസ്ലാം മതപ്രബോധനകനുമായിരുന്നു മക്തി തങ്ങൾ.. മക്തി തങ്ങൾ രചിച്ച 34 കൃതികളുടെ സമാഹാരമാണ് സമ്പൂർണ്ണ കൃതികളിൽ ഉള്ളത്. മുസ്ലിം സമൂഹത്തിലെ പരിഷ്കർത്താവും അന്ധവിശ്വാസങ്ങളോടും അനാചാരങ്ങളോടും നിരന്തരം പോരാടുകയും ചെയ്തിരുന്ന വ്യക്തിയായിരുന്ന മക്തി തങ്ങൾ. ക്രിസ്ത്യൻ മിഷനറിമാരുടെ ഇസ്ലാം വിരുദ്ധ വിമർശനങ്ങളെ സർഗ്ഗാത്മകമായി പ്രതിരോധനിക്കുകയും ക്രൈസ്തവ വേദങ്ങൾ വെച്ചു കൊണ്ട് തന്നെ ഇസ്ലാം-ക്രൈസ്തവ പാരസ്പര്യത്തിൻറെയും മതതാരതമ്യ പഠനത്തിൻറെ സാധ്യതകൾ വിശകലനം നടത്തുകയും ചെയ്തു. 
സയ്യിദ് സനാഉല്ലാ മക്തി തങ്ങൾ

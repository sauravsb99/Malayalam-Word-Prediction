ഹിന്ദുമതവിശ്വാസപ്രകാരമുള്ള അഞ്ച് പുണ്യകേന്ദ്രങ്ങളാണ് പഞ്ച കേദാരങ്ങൾ എന്ന നാമത്തിൽ അറിയപ്പെടുന്നത്. ശൈവമതസ്ഥർക്കിടയിലാണ് ഈ ക്ഷേത്രങ്ങൾ കൂടുതൽ പ്രശസ്തം. ശിവനാണ് ഈ ക്ഷേത്രങ്ങളിലേയെല്ലാം പ്രധാന ആരാധനാമൂർത്തി. ഉത്തരാഖണ്ഡിലെ കേദാർനാഥ് ക്ഷേത്രം ,തുംഗനാഥ് ക്ഷേത്രം, രുദ്രനാഥ് ക്ഷേത്രം, മധ്യമഹേശ്വർ ക്ഷേത്രം, കൽപേശ്വർ ക്ഷേത്രം എന്നിവയാണ് പഞ്ചകേദാരങ്ങൾ. ഹിമാലയത്തിലെ ഗർവാൾ പ്രദേശത്താണ് ഈ ക്ഷേത്രങ്ങളെല്ലാം സ്ഥിതിചെയ്യുന്നത്. പഞ്ചപാണ്ഡവരുമായി ഈ ക്ഷേത്രങ്ങളുടെ ഐതിഹ്യം ബന്ധപ്പെട്ടുകിടക്കുന്നു.
ഈ ക്ഷേത്രങ്ങളിൽ ഏറ്റവും പ്രശസ്തം കേദാർനാഥാണ്. ഛോട്ടാ ചാർ ധാമുകളിൽ ഒന്നും 12 ജ്യോതിലിംഗക്ഷേത്രങ്ങളിലൊന്നുമാണ് കേദാർനാഥ്.

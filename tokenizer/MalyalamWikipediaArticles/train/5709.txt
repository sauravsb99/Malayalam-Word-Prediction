ഗ്രീസിലെ ഒരു ആദിമ ജനവിഭാഗം. ട്രോയ് കീഴടക്കിയ യവനൻമാരിൽപ്പെട്ടവരാണ് അക്കീയർ എന്ന് ഹോമർ പ്രസ്താവിക്കുന്നു. അക്കിലീസിന്റെ പിൻഗാമികൾ മാത്രമാണ് അക്കീയർ എന്ന് തൂസിഡൈഡിസ് സൂചിപ്പിച്ചിട്ടുണ്ട്. ബി.സി. 14-13 ശതകത്തിൽ മൈസീനിയരുടെ പ്രവർത്തനങ്ങൾ ഉൾക്കൊണ്ടിരുന്ന മേഖലയാണ് അക്കീയരുടെ പ്രദേശമെന്ന് ഹോമറുടെ കൃതികളിലുണ്ട്. ബി.സി. 13-ം ശതകത്തിലെ ഹിറ്റൈറ്റു രേഖകളിൽ ഇവരെപ്പറ്റി പരാമർശമുണ്ട്. ഗ്രീസ് വൻകരയും പടിഞ്ഞാറൻ ദ്വീപുകളും ഇവരുടെ ശക്തികേന്ദ്രങ്ങളായിരുന്നു.

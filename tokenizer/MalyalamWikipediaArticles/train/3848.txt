രഞ്ജിത്ത് ശങ്കർ തിരക്കഥയും സംവിധാനവും നിർവഹിച്ച് 2018 ൽ പുറത്തിറങ്ങിയ മലയാളചലച്ചിത്രമാണ് ഞാൻ മേരിക്കുട്ടി. ജയസൂര്യയും ഈ ചിത്രത്തിന്റെ ഒരു സഹസംവിധായകനാകുന്നു. മേരിക്കുട്ടി എന്ന ഒരു ട്രാൻസ്ജെൻറിന്റെ കഥാപാത്രമായാണ് ജയസൂര്യ ഈ ചിത്രത്തിൽ അഭിനയിച്ചിരിക്കുന്നത്. ജുവൽ മേരി, ജിൻസ് ബാസ്ക്കർ, സുരാജ് വെഞ്ഞാറമൂട്, അജു വർഗീസ്, ജോജു ജോർജ് എന്നിവരും പ്രധാന വേഷങ്ങളിൽ ഈ ചിത്രത്തിൽ അഭിനയിക്കുന്നുണ്ട്. 2018 ജൂൺ 15-ന് റമദാൻ ദിവസം ഈ ചിത്രം റിലീസ് ചെയ്തു.

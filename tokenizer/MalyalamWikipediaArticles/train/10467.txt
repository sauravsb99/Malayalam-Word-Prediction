ഇന്ത്യൻ നാഷണൽ ഹോക്കി ടീമിന്റെ മുൻ താരമായിരുന്നു ജഗ്ബീർ സിങ് . 1988, 1992 ഒളിമ്പിക്സിൽ ഇന്ത്യയെ പ്രതിനിധീകരിച്ചു കളിച്ചിരുന്നു. 1990 ൽ നടന്ന ലോകകപ്പ് ടൂർണമെന്റിലും അദ്ദേഹം ഇന്ത്യയെ പ്രതിനിധീകരിച്ചിരുന്നു. 1985-95 ഒരു ദശാബ്ദക്കാലയളവിൽ എല്ലാ പ്രമുഖ ടൂർണമെന്റിലെയും ഇന്ത്യൻ ടീമിന്റെ മുൻനിരയിലായിരുന്നു ജഗ്ബീർ.
1990 ൽ ഭാരത സർക്കാർ ഹോക്കിക്ക് അർജുന അവാർഡ് അദ്ദേഹത്തിന് നൽകി. 2004 ൽ ലക്ഷ്മൺ അവാർഡും, 2015-16 ൽ ഏറ്റവും ഉയർന്ന സിവിൽ സാൽമാൻ, യാഷ് ഭാരതി അവാർഡും ഉത്തർ പ്രദേശ് സർക്കാർ സമ്മാനിച്ചു. 2017 മാർച്ചിൽ കായിക വികസനത്തിനായി യൂത്ത് അഫയേഴ്സ് ആൻഡ് സ്പോർട്സ് മന്ത്രാലയം അദ്ദേഹത്തെ ദേശീയ ഹോക്കി നിരീക്ഷകനായി നിയമിച്ചു.
ഉത്തർപ്രദേശിലെ ആഗ്രയിലാണ് ജഗ്ബീർ സിങ് ജനിച്ചതും വളർന്നതും. അദ്ദേഹത്തിന്റെ അച്ഛൻ ദർഷൻ സിങ്ങും ഹോക്കി കളിച്ചിരുന്നു. അച്ഛൻ അവിടെ പട്ടണത്തിൽ അഖിലേന്ത്യാ ധ്യാൻചന്ദ് ടൂർണ്ണമെന്റ് സംഘടിപ്പിച്ചു. ലക്നൗവിലെ ഗുരു ഗോബിന്ദ് സിങ് സ്പോർട്സ് കോളേജിലെ പൂർവ്വ വിദ്യാർത്ഥിയാണ് ജഗ്ബീർ.
1992-97 കാലയളവിൽ ജർമനിയിൽ ഹോക്കി ബണ്ടെസ്ലിഗ പ്രീമിയർ ലീഗിൽ എച്ച്ടിസി സ്റ്റുട്ഗാർട്ട് കിക്കർസിനായി കളിക്കുന്ന ഏക ഇന്ത്യൻ താരമായിരുന്നു അദ്ദേഹം.
2004 ൽ ഏതൻസ്‌ ഒളിമ്പിക്സിൽ ഇന്ത്യൻ പുരുഷ ടീമിലെ പരിശീലകനായിരുന്നു അദ്ദേഹം. 2008 ൽ നേപ്പാളിൽ നടന്ന ഒളിമ്പിക് സോളിഡാരിറ്റി കോച്ചിംഗ് പരിശീലന കോഴ്സ് കണ്ടക്ടർ ആയിരുന്നു അദ്ദേഹം. ഹോക്കി ഇന്ത്യ ലീഗിൽ 2013 ൽ ജെയ്പി പഞ്ചാബ് വാരിയേഴ്സ് ടീമിന്റെ പരിശീലകനായിരുന്നു ജഗ്ബീർ.
2017 മാർച്ചിൽ കായിക വികസനത്തിനായി ഒളിംപിക്സ് താരങ്ങളെ ഉൾപ്പെടുത്തി ദേശീയ നിരീക്ഷകസംഘത്തെ കേന്ദ്ര കായികമന്ത്രാലയം അദ്ദേഹത്തെ ദേശീയ ഹോക്കി നിരീക്ഷകനായി നിയമിച്ചു. അടുത്ത ഒളിംപിക്സുകൾക്കുള്ള ആക്‌ഷൻ പ്ലാൻ തയ്യാറാക്കുക, താരങ്ങളെ കണ്ടെത്തുക എന്നിവയാണ് ദൗത്യം. ഐ.എം.വിജയൻ, സഞ്ജീവ് കുമാർ സിങ്, അപർണ പോപട്ട്, അഖിൽ കുമാർ, സോംദേവ് ദേവ്‌വർമൻ, ഖജൻ സിങ് എന്നിവരാണു മറ്റു നിരീക്ഷകർ.

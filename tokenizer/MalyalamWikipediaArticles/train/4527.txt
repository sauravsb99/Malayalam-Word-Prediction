ലാ മെസ, അമേരിക്കൻ ഐക്യനാടുകളിലെ തെക്കൻ കാലിഫോർണിയിയിൽ, സാൻ ഡിയേഗോ നഗരകേന്ദ്രത്തിൽനിന്ന് 9 മൈൽ ദരെ കിഴക്കു ദിക്കിലായി സാൻ ഡീഗോ കൗണ്ടിയിൽ സ്ഥിതിചെയ്യുന്ന ഒരു നഗരമാണ്. 2010 ലെ സെൻസസ് രേഖകൾ പ്രകാരം ഈ നഗരത്തിലെ ജനസംഖ്യ 57,065 ആയിരന്നു. ഇത് 2000 ലെ സെൻസസിലുണ്ടായിരുന്ന ജനസംഖ്യയായ 54,749 നേക്കാൾ കൂടുതലായിരുന്നു. നഗരത്തിൻറെ ആപ്‌തവാക്യം “ദ ജൂവൽ ഓഫ് ദ ഹിൽസ്” എന്നതാണ്.
സ്പാനിഷ് ഭാഷയിൽ ലാ മസാ എന്ന വാക്കിന്റെ അർത്ഥം "മേശ" എന്നോ അല്ലെങ്കിൽ "ഭൂമിശാസ്ത്രവുമായി ബന്ധപ്പെട്ട് പീഠഭൂമി എന്നോ പരിഭാഷപ്പെടുത്തിയിരിക്കുന്നു. സ്പാനിഷ് മിഷനറിമാരാൽ “മിഷൻ സാൻ ഡിയഗോ ഡി അൽകാല” വിശേഷിപ്പിക്കപ്പെട്ടിരുന്ന എന്ന വലിയ ഭൂപ്പരപ്പിൻറെ ഭാഗമായിരുന്നു ലാ മെസ.1869 ൽ സ്ഥാപിക്കപ്പെട്ട ലാ മെസ, കാലിഫോർണിയ സംസ്ഥാനത്തിൻറെ പൊതുനിയമങ്ങൾക്കുകീഴിൽ നഗരമായി സംയോജിപ്പിക്കപ്പെട്ടത് 1912 ഫെബ്രുവരി 16 ന് ആയിരുന്നു. അതനുസരിച്ച് ഇതിൻ ഒരു സിറ്റി ചാർട്ടർ നിലവിലില്ല, പ്രത്യേകിച്ച് ഏതെങ്കിലും നഗര ഉത്തരവിനുള്ളിലുൾപ്പെടാതെ എല്ലാ വിധത്തിലും കാലിഫോർണിയ സംസ്ഥാനത്തിന്റെ നിയമത്തിനു കീഴിൽ പ്രവർത്തിക്കുന്നു. നഗരത്തിൻറെ ഔദ്യോഗിക പുഷ്പം ബൌഗൈൻവില്ലയാണ്..
ലാ മെസ നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ 32°46′17″N 117°1′22″W / 32.77139°N 117.02278°W / 32.77139; -117.02278 ആണ്. നഗരത്തിൻറ പടിഞ്ഞാറും വടക്കും ഭാഗങ്ങളി‍ൽ സാൻ ഡിയേഗോ നഗരവും തെക്കുഭാഗത്ത് സ്പ്രിംഗ് വാലി, ലെമൺ ഗ്രോവ് എന്നിവയും കിഴക്ക് എൽ കാജൺ എന്നിവയുമാണ് അതിർത്തികൾ. ഗ്രോസ്മോണ്ടിന്റെ അയൽപ്രദേശവും നഗരത്തിൽ ഉൾപ്പെടുന്നു.
അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ നഗരത്തിന്റെ ആകെ വിസ്തീർണ്ണം 9.1 ചതുരശ്ര മൈൽ ആണ്. അതിൽ 9.1 ചതുരശ്ര മൈൽ പ്രദേശം കരഭൂമിയും ബാക്കി 0.04 ചതുരശ്ര മൈൽ അതായത് 0.44 ശതമാനം ഭാഗം ജലം ഉൾപ്പെട്ടതുമാണ്. 
പസഫിക് സമുദ്രത്തിന് ഏകദേശം 12 മൈൽ കിഴക്കായിട്ടാണ് ലാ മെസയുടെ സ്ഥാനം. ഇതുമൂലം സാൻ ഡിയേഗോയെക്കാളും കൂടുതൽ തീവ്രമായ താപനില ലാസ് മെസയിൽ അനുഭവപ്പെടുന്നു. ലാ മെസയിൽ ഒരു അർദ്ധ-വരൾച്ചയുള്ള സ്റ്റെപ്പി കാലാവസ്ഥയാണുള്ളത്. സാധാരണയായി ലാ മെസയിൽ ചൂടുള്ള വരണ്ട വേനൽക്കാലവും ഇളം ചൂടുള്ള ശൈത്യകാലവുമാണനുഭവപ്പെടാറുള്ളത്. നവംബറിനും മാർച്ചിനും ഇടയിലാണ് കൂടുതലായി വർഷപാതം അനുഭവപ്പെടുന്നത്.

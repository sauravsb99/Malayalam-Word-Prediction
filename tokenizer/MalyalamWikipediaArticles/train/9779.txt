ജയസൂര്യ നായകനായി 2011-ൽ പുറത്തിറങ്ങിയ മലയാളചലച്ചിത്രമാണ് ജനപ്രിയൻ. ബോബൻ സാമുവലിന്റെ ആദ്യ സ്വതന്ത്ര സംവിധാന സംരംഭമാണ് ഈ ചലച്ചിത്രം. ഭാമയാണ് ചിത്രത്തിലെ നായികാകഥാപാത്രത്തെ അവതരിപ്പിക്കുന്നത്. മാമൻ ജോൺ, റീനാ എം. ജോൺ എന്നിവർ ചേർന്നാണ് ഈ ചിത്രം നിർമ്മിക്കുന്നത്. സ്‌പോട്ട് ലൈറ്റ് വിഷന്റെ ബാനറിലാണ് ഈ ചിത്രം പുറത്തിറങ്ങുന്നത്. ചിത്രത്തിന്റെ ഛായാഗ്രഹണം നിർവഹിക്കുന്നത് പ്രദീപ് നായരാണ്. തിരക്കഥ രചിച്ചിരിക്കുന്നത് കൃഷ്ണ പൂജപ്പുര.
ഒരു ഗ്രാമത്തിൽ നിന്നും നഗരത്തിലെ താലൂക്ക് ഓഫീസിൽ താത്കാലിക ഒഴിവിൽ ജോലിയിൽ പ്രവേശിച്ച് എല്ലാവരുടെയും പ്രിയങ്കരനായി മാറുന്ന പ്രിയദർശന്റെ ജീവിതമാണ് ചിത്രത്തിന്റെ കഥാതന്തു.

ഞാറ്‌ പറിച്ചു നടുന്ന സ്ത്രീകൾ നടീലിന്റെ താളത്തിനൊത്ത് പാടുന്ന നാടൻ പാട്ടാണ് ഞാറ്റുപാട്ട് അഥവാ നാട്ടിപ്പാട്ട്. ആയാസരഹിതമായി പണി ചെയ്യാനും ഉത്സാഹത്തിനും മാനസികോല്ലാസത്തിനും ഇത്‌ ഉപകരിക്കുന്നു. മിക്കപ്പോഴും വീര്യവും സമ്പൽസമൃദ്ധിയുമായിരിക്കും പാട്ടുകളിലെ പ്രധാന ആശയങ്ങൾ. തലമുറ തലമുറകളായി ഒരു നാവിൽ നിന്ന് മറ്റൊന്നിലേക്ക്‌ വാമൊഴിയായി പകർന്ന് പോകുന്ന ഈ നാടൻ പാട്ടുകൾ കേരള സംസ്കൃതിയുടെ ഭാഗമാണ്‌.
കലയുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

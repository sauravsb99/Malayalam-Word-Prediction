ഹിമക്കരടികൾ എന്നും മഞ്ഞിലെ പോരാളികൾ എന്നും വിശേഷിപ്പിയ്ക്കപ്പെടുന്ന ഭാരതീയ കരസേനയിലെ ഒരു സായുധവിഭാഗമാണ് ലഡാക്ക് സ്കൗട്സ് .തണുത്തുറഞ്ഞ പർവ്വതമേഖലകളിലെ ദുഷ്കരമായ സൈനിക ദൗത്യങ്ങൾക്കാണ് ഇവരെ സാധാരണ വിന്യസിയ്ക്കുന്നത്. ഇത്തരം ഉയർന്ന പ്രദേശങ്ങളിൽ പോരാടുന്നതിനു ഇവർക്ക് പ്രത്യേക പ്രാഗല്ഭ്യവുമുണ്ട്. 2000 ൽ ആണ് ഇവരെ കരസേനയിലേയ്ക്ക് നിയോഗിയ്ക്കപ്പെടുന്നത്. ലഡാക്ക്, തിബത്തൻ മേഖലയിൽ നിന്നുള്ളവരാണ് പ്രധാനമായും ഇതിലെ സൈനികർ.ഇതുവരെ 300 ളം ധീരതയ്ക്കുള്ള പതക്കങ്ങളും ഒരു അശോകചക്രവും, 10 മഹാവീര ചക്രങ്ങളും,2 കീർത്തിചക്രങ്ങളും ഇതിലെ സൈനികർക്കായി സമർപ്പിയ്ക്കപ്പെട്ടിട്ടുണ്ട്.

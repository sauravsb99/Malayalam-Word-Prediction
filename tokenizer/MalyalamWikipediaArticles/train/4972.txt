അമേരിക്കൻ ഐക്യനാടുകളിലെ ന്യൂയോർക്ക് സംസ്ഥാനത്തെ ആർമൊങ്ക് ആസ്ഥാനമായ കമ്പ്യൂട്ടർസാങ്കേതികവിദ്യയിലും കൺസൾട്ടിംഗിലും ശ്രദ്ധകേന്ദ്രീകരിക്കുന്ന ബഹുരാഷ്ട്രകമ്പനിയാണ്‌ ഇന്റർനാഷണൽ ബിസിനസ് മെഷീൻസ് കോർപ്പറേഷൻസ് . 19ആം നൂറ്റാണ്ടോളം ചരിത്രം അവകാശപ്പെടാവുന്ന ചുരുക്കം ചില വിവരസാങ്കേതികവിദ്യാ കമ്പനികളിലൊന്നാണ്‌ ഐ.ബി.എം.
ഐ. ബി.എം - ന്റെ ചരിത്രം എന്നത് ആധുനിക കമ്പ്യൂട്ടറിന്റേതു കൂടിയാണ്. ആദ്യത്തെ ഹാർഡ് ഡിസ്ക്, ഡൈനാമിക്ക് മെമ്മറി തുടങ്ങിയവ അവതരിപ്പിച്ചത് ഐ.ബി.എം. ആണ്. അവിടെ നിന്ന്, സൂപ്പർ കംപ്യൂട്ടറിന്റെയും ഇലക്ട്രോൺ മൈക്രൊസ്കൊപ്പിന്റെയും വികാസത്തിലൂടെ സാങ്കേതികലോകത്തിന്റെ നെറുകയിലെത്തിയ ഐ. ബി.എം, മാറ്റത്തിന്റെ കൊടുംകാറ്റായി തന്നെ തുടരുന്നു. ലോകശ്രദ്ധ പിടിച്ചു പറ്റിയ മെയിൻഫ്രെയിം കംപ്യൂട്ടർ മാത്രമല്ല ആളുകളെ വിസ്മയിപ്പിച്ച യൂണിവേഴ്സൽ പ്രൊഡക്‌റ്റും ഐ. ബി.എം -ന്റെ തായിരുന്നു.ആഗോള വ്യാപകമായി ശാസ്ത്ര സാങ്കേതിക സാമൂഹികരംഗങ്ങളിൽ വൻ മാറ്റത്തിനു ഇടയാക്കിയ  ഐ. ബി.എം എന്ന അമേരിക്കൻ കമ്പനി അതിന്റെ ശതാബ്ദിയുടെ നിറവിലാണ്. ഡിസംബര് 2004 ൽ ചൈന ആസ്ഥാനമായുള്ള കമ്പ്യൂട്ട൪ നി൪മ്മാണക്കമ്പനിയായ ലെനോവോ ഐ.ബി.എം - ന്റെ പേർസണൽ കമ്പ്യൂട്ടർ വിഭാഗം ഏറ്റെടുത്തു.
കമ്പനികളുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക.സഹായത്തിനു ഈ ലേഖനത്തിന്റെ ഇംഗ്ലീഷ് പതിപ്പും കാണുക.

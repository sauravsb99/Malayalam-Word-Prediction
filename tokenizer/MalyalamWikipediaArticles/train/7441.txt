തായ്ലൻഡിലെ ക്രാബി പ്രവിശ്യയിലെ ഒരു ദേശീയ ഉദ്യാനമാണ് ഖാവോ ഫനം ബെഞ്ച ദേശീയോദ്യാനം . വിർജിൻ മഴക്കാടുകളും അപൂർവ്വ ജീവജാലങ്ങളെ സംരക്ഷിക്കുന്നതു കൊണ്ടും ഖാവോ ഫനം ബെഞ്ച പർവ്വതം എന്ന പേരിലാണ് ഈ പാർക്ക് അറിയപ്പെടുന്നത്.
തേക്ക്, ടാകിയാൻ, ഡിപ്റ്റെറോകാർപസ് അലാറ്റസ്, ലാഗർസ്ട്രൊമിയ, മഗ്നോലിയ ചംബക, പാർക്കിയ സ്പേഷ്യോസ എന്നിവയാണ് പാർക്കിലെ വനങ്ങളിൽ ഉൾപ്പെടുന്നത്. നിമ്നോന്നതഭാഗങ്ങളിൽ കലാമസ് പാമും മുളയും കാണപ്പെടുന്നു.
ക്ലൗഡെഡ് പുള്ളിപ്പുലി, സുമാത്രൻ സെരോവ്, ടേപിർ, കറുത്ത കരടി, മൗസ് ഡീർ എന്നിവയെല്ലാം മൃഗങ്ങളിൽ ഉൾപ്പെടുന്നു. ലംഗൂർ, ലാർ ഗിബ്ബൺ, സ്റ്റംപ് വാൽഡ് മകാക് തുടങ്ങി ഇനങ്ങളിലുള്ള നിരവധി കുരങ്ങുകൾ ഈ പാർക്കിൽ കാണപ്പെടുന്നു.
പ്രധാനപ്പെട്ട ഒരു പക്ഷി നിരീക്ഷണ പ്രദേശമായ ഖാവോ ഫനം ബെഞ്ച 200 ലധികം പക്ഷിയിനങ്ങൾ ഉൾക്കൊള്ളുന്നു. വൈറ്റ് ക്രൗൺഡ്, ഹെൽമെറ്റ്ഡ് ഹോൺബിൽ, വൈറ്റ്-റംപെഡ് ഷാമ, ആർഗസ് ഫീസന്റ് എന്നിവയും ഇവിടെയുണ്ട്. വംശനാശം നേരിടുന്നതും അപൂർവ്വ പക്ഷികളിലൊന്നായ ഗർണീസ് പിറ്റ ഇവിടെ സംരക്ഷിക്കപ്പെടുന്നു.
ഖാവോ ഫനം ബെഞ്ച ക്രാബി പട്ടണത്തിൽ നിന്ന് 20 കിലോമീറ്റർ അകലെ ക്രാബി, ഖാവോ ഫനം, എഒ ല്യൂക് ജില്ലകളിലായി സ്ഥിതിചെയ്യുന്നു.ഈ പാർക്ക് 50 ചതുരശ്ര കിലോമീറ്റർ വിസ്തീർണ്ണത്തിൽ വ്യാപിച്ചു കിടക്കുന്നു. വടക്കു നിന്ന് തെക്കോട്ട് മലനിരകളുടെ ഒരു ഭാഗമായ ഖാവോ ഫനം ബെഞ്ചയുടെ ഏറ്റവും കൂടിയ ഉയരം 1,397 മീറ്റർ ആണ്.
ഹ്വായ് ടു ഫാൾസ്, 80 മീറ്റർ ഉയരമുള്ള അഞ്ച് നീരുറവകളുള്ള വെള്ളച്ചാട്ടം, തുടങ്ങിയ നിരവധി വെള്ളച്ചാട്ടങ്ങളും ഈ പാർക്കിലുണ്ട്. മൂന്ന് നീരുറവകളുള്ള ഒരു വെള്ളച്ചാട്ടമാണ് ഹ്വായ് സാഖെ വെള്ളച്ചാട്ടം.
സ്റ്റാളാക്റ്റൈറ്റുകളും സ്റ്റാലേഗ്മൈറ്റും ഖാവോ ഫ്യൂങ് ഗുഹകളുടെ സവിശേഷതയാണ്. ഖാവോ ഫനം ബെഞ്ച പർവ്വതം കനത്ത വനമാണ്. ഒരു ദിവസത്തെ മൾട്ടി ട്രെക്കിൽ മാത്രമേ കയറാൻ കഴിയൂ.

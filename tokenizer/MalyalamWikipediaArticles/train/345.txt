സംതിങ് ലൈക് ആൻ ഓട്ടോബയോഗ്രഫി Something Like an Autobiography  ജപ്പാനീസ് സിനിമാ സംവിധായകനായ അകിര കുറോസാവ രചിച്ച ആത്മകഥയാണ്. 1981ൽ ആണ് ഈ പുസ്തകത്തിന്റെ ഓഡീ ഇ. ബോക്ക് വിവർത്തനം ചെയ്ത ഇംഗ്ലിഷ് വിവർത്തനം പുറത്തുവന്നു. 
1980ൽ തന്റെ ഹീറോകളിൽ ഒരാളായ ജീൻ റെനോയുടെ ആത്മകഥയെ മാതൃകയാക്കിയാണ് Gama no abura എന്ന പേരിൽ തന്റെ ആത്മകഥ സീരിയൽ ആയി പ്രസിദ്ധീകരിച്ചുതുടങ്ങിയത്. ഇതിന്റെ ഇംഗ്ലിഷ് വിവർത്തനത്തിന് സംതിങ് ലൈക് ആൻ ഓട്ടോബയോഗ്രഫി എന്ന പേരാണ് നൽകിയത്. തന്റെ ജനനം മുതൽ 1951ൽ വെനീസ് ഫിലിം ഫസ്റ്റിവലിൽ തന്റെ സിനിമയായ റാഷമണിനു ഗോൾഡൻ ലയൺ ലഭിച്ചതുവരെയുള്ള കാര്യങ്ങൾ ആണ് ഈ പുസ്തകത്തിലുള്ളത്. എന്നാൽ, 1951 മുതൽ 1980 വരെയുള്ള കാര്യങ്ങൾ ഈ പുസ്തകത്തിൽ പറഞ്ഞിട്ടില്ല. ഈ പുസ്തകത്തിന്റെ തലക്കെട്ട് ജപ്പാനിലെ ഒരു പരമ്പരാഗതമായ ഐതിഹ്യത്തെ ആസ്പദമാക്കിയാണ്. കുറോസോവ തന്നെ ഒരു ചൊറിത്തവളയുമായി താരതമ്യപ്പെടുത്തുന്നു. 

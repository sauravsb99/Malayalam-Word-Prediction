മംഗലാപുരത്തിനടുത്ത് ഉപ്പനങ്ങാടി പെർണയിൽ ബാംഗ്ലൂരിലേക്ക് 2013 ഏപ്രിൽ 09ന് 16,000 ലിറ്റർ പാചകവാതകവുമായി പോയ ടാങ്കർ ലോറി മറിഞ്ഞു തീപിടിച്ചു 6 പേർ മരിച്ചു. നിരവധിപ്പേർക്ക് പരിക്കേറ്റു. പൊട്ടിത്തെറിയിൽ സമീപത്തെ നിരവധി വീടുകളും വാഹനങ്ങളും അഗ്നിക്കിരയായി.ഒരു വളവ് തിരിയുന്നതിനിടെ ടാങ്കർ മറിയുകയായിരുന്നു. 2009 ഡിസംബർ 31 നു കരുനാഗപ്പള്ളി പുത്തൻ തെരുവിലും 2012 ഓഗസ്റ്റ് 28 നു കണ്ണൂർ ചാലയിലും ഉണ്ടായ ടാങ്കർ അപകടങ്ങൾക്കു സമാനമായ അപകമാണിത്. പത്തോളം വീടുകൾക്കു തീപിടിച്ചു .കൂടാതെ സമീപത്തെ മൂന്നേക്കറോളം വരുന്ന ഒരു കവുങ്ങിൻ തോട്ടം പൂർണമായി കത്തി നശിച്ചു. പല സ്ഥലവാസികളും സ്ഥലത്ത് ഇല്ലാതെയിരുന്നതിനാൽ ദുരന്തത്തിൽ നിന്നു രക്ഷപ്പെട്ടു. 

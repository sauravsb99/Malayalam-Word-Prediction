
മഹാരാഷ്ട്രയിലെ നവി മുംബൈയിൽ സ്ഥിതിചെയ്യുന്ന ഒരു ഉപനഗരമാണ് ഖാർഘർ. സിറ്റി ആന്റ് ഇൻഡസ്ട്രിയൽ ഡെവലപ്പ്മെന്റ് കോർപ്പറേഷൻ എന്ന സ്ഥാപനമാണ് ഇതിന്റെ നിർമ്മാണത്തിന്റെയും വികസനത്തിന്റെയും ചുമതല നിർവ്വഹിച്ചത്. പൻവേൽ മുനിസിപ്പൽ കോർപ്പറേഷന്റെ കീഴിലാണ് ഈ സ്ഥലം.. നവി മുംബൈയിലെ മാതൃകാ ഉപനഗരമായി സിഡ്കോ ഉയർത്തിക്കാട്ടുന്ന പ്രദേശമാണ് ഖാർഘർ.
2011-ലെ സെൻസസ് പ്രകാരം ഖാർഘറിലെ ജനസംഖ്യ 80,612 ആണ്. സ്ത്രീ-പുരുഷ അനുപാതം മുതിർന്നവരിൽ 919-ഉം കുട്ടികളിൽ 938-ഉം ആണ്. 93.60% ആണ് സാക്ഷരതാ നിരക്ക്. 

ബ്രിട്ടീഷ് എഴുത്തുകാരനായ റോൽഡ് ദാൽ ഒരു എഴുതിയ ബാലസാഹിത്യ കൃതിയാണ് 'ദ മാജിക് ഫിംഗർ, 1962ൽ ആണ് ഈ പുസ്തകം പ്രസിദ്ധീകരിച്ചത്. 1966ൽ അമേരിക്കയിൽ ഈ പുസ്തകം ചിത്രങ്ങളോടുകൂടി ഹാർപെർ & റൊ എന്ന പ്രസാധകർ പ്രസിദ്ധീകരിച്ചു, അമേരിക്കൻ എഴുത്തുകാരനും ചിത്രകാരനുമായ William Pène du Bois ആണ് ചിത്രങ്ങൾ വരച്ചത്. 1968ൽ ചിത്രങ്ങളോടുകൂടിയ ഈ കഥ യുണൈറ്റഡ് കിങ്ഡത്തിലും പ്രസിദ്ധീകരിച്ചു, അലെൻ & അൺവിൻ ആയിരുന്നു പ്രസാധകർ. 1968നു ശേഷം പ്രസിദ്ധീകരിച്ച പതിപ്പുകളിൽ ചിത്രരചന നടത്തിയത്, ടോണി റോസ്, ക്വെൻട്വിൻ ബ്ലേക്ക് എന്നിവരാണ്.
ആഖ്യാനരൂപത്തിലുള്ള ഈ കഥയിലെ ആഖ്യാതാവ് ഒരു 8-വയസ്സുകാരി ആണ്, ഇവൾ വേട്ടയാടൽ വളരെയധികം വെറുത്തിരുന്നു. വേട്ടയാടൽ നടത്തുന്ന അവളുടെ അയൽപക്കക്കാരായ ഗ്രെഗ് കുടുംബത്തോട് അവൾ പലതവണ അതിൽ നിന്നും പിൻമാറാൻ ഉപദേശിച്ചിരുന്നു, എന്നാൽ അവളെനോക്കി പുച്ചിച്ചുചിരിക്കുകയല്ലാതെ അവർ അതിൽനിന്നും പിൻമാറിയില്ല. ഈ പെൺകുട്ടിക്ക് മാജിക് വിരൽ എന്നറിയപ്പെടുന്ന ഒരു കഴിവ് സ്വായത്തമായി ഉണ്ടായിരുന്നു. അവൾ അമ്പരക്കുമ്പോഴും ചുവന്ന നിറം കാണുമ്പോഴുമാണ് അവളുടെ ആ മാന്ത്രികവിരൽ പ്രവർത്തിച്ചിരുന്നത്. ഈ മാന്ത്രികവിരൽ ഉപയോഗിച്ച് പെൺകുട്ടിക്ക് അവളെ അസ്വസ്തമാക്കുന്നവരെ രൂപംമാറ്റം വരുത്തുവാൻ സാധിക്കുന്നു. അങ്ങനെ വ്യത്യസ്തമായ ഒരു മാന്ത്രികലോകത്തിലൂടെയാണ് ഈ കഥ പോകുന്നത്. 

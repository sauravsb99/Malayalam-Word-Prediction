ഇന്ത്യ നടത്തിയ ആദ്യത്തെ ആണവ പരീക്ഷണത്തിന്റെ പൊതുവേ അറിയപ്പെടുന്ന കോഡ്‌നാമമാണ് ബുദ്ധൻ ചിരിക്കുന്നു അഥവാ ഓപ്പറേഷൻ സ്മൈലിങ് ബുദ്ധ. . 1974 മേയ് 18 രാവിലെ ഇന്ത്യൻ പ്രാമാണിക സമയം 08.05-നായിരുന്നു പരീക്ഷണം. രാജസ്ഥാനിലെ ജയ്‌സാൽമൈർ ജില്ലയിലെ പൊഖ്റാനിലെ ഇന്ത്യൻ ആർമി ബേസായ പൊഖ്റാൻ പരീക്ഷണ റേഞ്ചിലാണ് ഈ പരീക്ഷണം നടത്തിയത്. ഐക്യ രാഷ്ട്ര സഭയിലെ അഞ്ച് സ്ഥിരാംഗങ്ങളല്ലാതെ വേറൊരു രാജ്യം അണുപരീക്ഷണം നടത്തുന്നത് നടാടെയായിരുന്നു. ബോംബിന്റെ പ്രഹരശേഷി 8 കിലോടൺ ആയിരുന്നു..
1944-ൽ ടാറ്റാ ഇൻസ്റ്റിട്യൂട്ട് ഓഫ് ഫണ്ടമെന്റൽ റിസർച്ച് സ്ഥാപിച്ച ഹോമി ജഹാംഗീർ ഭാഭാ 1944-ൽ തന്നെ ഇന്ത്യയിൽ ആണവായുധങ്ങളുടെ പരീക്ഷണങ്ങൾക്ക് തുടക്കമിട്ടിരുന്നു 1945-ൽ മാൻഹട്ടൻ പ്രൊജക്ടിൽ പങ്കാളിയായതിനുശേഷം ആണവശാസ്ത്രജ്ഞൻ പി.എസ്.ഗില്ലും അമേരിക്കയിൽ നിന്നും ഇന്ത്യയിലേക്ക് മടങ്ങിയിരുന്നു. ഭൗതികശാസ്ത്രജ്ഞനായ രാജ രാമണ്ണയും ആണവായുധ പരീക്ഷണ പദ്ധതിയിൽ സുപ്രധാനപങ്ക് വഹിച്ചു. 
ഇന്ത്യൻ സ്വാതന്ത്ര്യ സമരത്തിനുശേഷം പ്രധാനമന്ത്രിയായിരുന്ന ജവഹർലാൽ നെഹ്രു ഹോമി ജെ. ഭാഭയുടെ നേതൃത്വത്തിൽ ആണവപരീക്ഷണത്തിന് സാങ്കേതികാനുമതി നൽകി. സമാധാനലക്ഷ്യങ്ങൾക്കായി ആണവപരീക്ഷണങ്ങൾ നടത്താനുള്ള ആണവോർജ്ജ നിയമം-1948 ഉം പാസാക്കപ്പെട്ടു. ഇന്ത്യ ആണവ-നിരായുധീകരണത്തിനായി അന്താരാഷ്ട്രതലത്തിൽ ഇടപെട്ടിരുന്നുവെങ്കിലും സ്വയം ഒപ്പിടാൻ തയ്യാറായില്ല.
ഇന്ത്യ 1998-ൽ രണ്ടാമത്തെ ആണവ പരീക്ഷണവും പൊഖ്റാനിലാണ്‌ നടത്തിയത്.
ഈ ലേഖനം അപൂർണ്ണമാണ്‌. ഇതു പൂർത്തിയാക്കുവാൻ സഹകരിക്കുക.

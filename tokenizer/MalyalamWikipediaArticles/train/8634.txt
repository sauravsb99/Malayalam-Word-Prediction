
നഒക്കോ യമാഡ
റെയിക്കോ യോഷിഡ
ക്യോട്ടോ അനിമേഷൻ
2013 ജനുവരി 10 - 2013 മാർച്ച് 28
12 
84 മിനുട്ടുകൾ
ക്യോട്ടോ അനിമേഷൻ
6 മിനുട്ടുകൾ
നഒക്കോ യമാഡ യുടെ സംവിധാനത്തിൽ ക്യോട്ടോ അനിമേഷൻ‍ നിർമ്മിച്ച ഒരു ജാപ്പനീസ് അനിമെ ടെലിവിഷൻ സീരീസാണ് ടാമാക്കോ മാർക്കറ്റ് . 2013 ജനുവരി 10 -നും മാർച്ച് 28-നു മിടയ്ക്കാണ് ഇത് പുറത്തിറങ്ങുന്നത്. വടക്കേ അമേരിക്കയിൽ സെന്റായി ഫിലിംവർക്ക്സാണ് ഈ അനിമെ ലൈസൻസ് ചെയ്തിരിക്കുന്നത്. ഏപ്രിൽ 2014 -ൽ ഇതിന്റെ ഒരു സിനിമയും വന്നിരുന്നു. 
ഉസാഗിയാമ ഷോപ്പിംഗ് ജില്ലയിൽ .ടമാ-യ എന്ന മോച്ചി കട നടത്തുന്ന ഒരു കുടുംബത്തിലെ ഏറ്റവും ഇളയ മകളാണ് ടമാക്കോ കിട്ടാഷിരാക്കവ. വളരെ ദൂരെയുള്ള ഒരു സ്ഥലത്തു നിന്ന് തന്റെ രാജകുമാരന് പറ്റിയ രാജകുമാരിയെ തേടിയെത്തുന്ന സംസാരിക്കാൻ കഴിവുള്ള ദേര മോച്ചിമാസ്സി എന്നൊരു പക്ഷിയെ ടമാക്കോ -യ്ക്ക് കിട്ടുന്നു. അവരുടെ രുചികരമായ മോച്ചി കഴിച്ച് ദേര അവിടെ താമസമാക്കുകയാണ്. ടമാക്കോ, അവളുടെ കൂട്ടുകാർ, കുടുംബം, അയൽക്കാർ, ദേര എന്ന പക്ഷി എന്നിവരുടെ ദിവസേനയുള്ള കാര്യങ്ങളാണ് ഈ അനിമെ സീരീസ് പറയുന്നത്. അതിലൂടെ ടമാക്കോ മാർക്കറ്റിലേയും, ടമാക്കോ ലൗ സ്റ്റോറി എന്ന ഫിലിമിലേക്ക് സീരീസ് എത്തിച്ചേരുന്നു, ടമാക്കോ ലൗ സ്റ്റോറി എന്ന സിനിമയിൽ ടമാക്കോയുടേയും, ബാല്യകാലകൂട്ടുകാരനായ മോച്ചിസോ യുടേയും, വികാര ജീവിതങ്ങളെ കാണിക്കുന്നതാണ്, പ്രധാനമായും, മോച്ചിസോക്ക് ടമാക്കോയോടുള്ള ഇഷ്ടത്തെത്തുടർന്നുണ്ടാകുന്ന സംഭവവികാസങ്ങളാണ്.
ക്യോട്ടോ അനിമേഷൻ നിർമ്മാണത്തിൽ 2013 ജനുവരി 10 -നും മാർച്ച് 28 -നുമിടയ്ക്കാണ് ടോക്കിയോ എംഎക്സിൽ ടമാക്കോ മാർക്കറ്റ് പുറത്തിറങ്ങുന്നത്. നഒക്കോ യമാഡ യുടെ സംവിധാനത്തിൽ റെയ്ക്കോ യോഷിഡ യാണ് തിരക്കഥ എഴുതിയിരിക്കുന്നത്. ഇക്കുക്കോ ടാമിനെയാണ് കലാ സംവിധായകൻ, യൂക്കിക്കോ ഹൊറിഗുച്ചിയാണ് കഥാപാത്ര നിർമ്മാണം നിർവഹിച്ചത്. ശബ്ദ സംവിധായകൻ യോട്ട ട്സുരോക്കയും, സംഗീതം ടൊമോക്കെ കട്ടോക്കയുമാണ്. അനിമെയുടെ തുടക്കത്തിലേയും, അന്ത്യത്തിലേയുമുള്ള ഓപ്പണിംഗ് ടമാക്ക മാർക്കറ്റിന്റെ ചിത്രീകരണമാണ്. വടക്കേ അമേരിക്കയിൽ സെന്റായി ഫിലിംവർക്ക്സാണ് ഇതിന്റെ ലൈസൻസ് വഹിക്കുന്നത്, അനിമെ നെറ്റവർക്കിലൂടെയാണ് സംപ്രേഷ്ണം, യു.കെയിൽ അനിമെ ഓൺ ഡിമാൻഡിലൂടെയാണ് സംപ്രേഷ്ണം.
2014 ഏപ്രിൽ 26 -ന് ടമാക്ക ലൗ സ്റ്റോറി എന്ന പേരിൽ ഈ അനിമെയുടെ അടിസ്ഥാനത്തിൽ‍ ഒരു സിനിമ ഇറങ്ങി. "കോയ് നൊ ഉട്ട" എന്നതാണ് അതിലെ ഓപ്പണിംഗ് സോങ്. മമേദായ് കിട്ടാഷിരാക്കവയാണ് അത് നിർമ്മിച്ചത്. എൻഡിംഗ് സോങ് "കോയ് നൊ ഉട്ട" യുടെ മറ്റൊരു വേർഷനാണ്, അത് പാടിയത് അയ സുസാക്കിയാണ്, പ്രധാന തീം സോങ് "പ്രിൻസിപ്പിൾ" എന്നതാണ്. അതും സുസാക്കിയുടേതാണ്. വടക്കേ അമേരിക്കയിൽ സെന്റായി ഫിലിം വർക്ക്സ് ഇതിനെ ലൈസൻസ് ചെയ്തിരിക്കുന്നു.
മൂറ്റുസുക്കി ഇച്ചിനോസെ എഴുതി യുക്കിക്കോ ഹോറിഗുച്ചി ചിത്രീകരണം നിർവഹിച്ച ടാമാക്കോ മാർക്കറ്റ് എന്ന പേരിൽതന്നെയുള്ള ലൈറ്റ് നോവൽ 2013 ഏപ്രിൽ 8-നായിരുന്നു ക്യട്ടോ അനിമേഷൻ പ്രസിദ്ധീകരിക്കുന്നത്. 
അനിമെ ന്യൂസ് നെറ്റവർക്കിലെ കാൾ കിംലിങ്കർ ഈ അനിമേയ്ക്ക് ബി ഗ്രേഡാണ് നൽകിയത്, പ്രകാശമാനമായ അന്തരീക്ഷം വളരെ നന്നായെന്നും, പക്ഷെ കഥാപാത്രങ്ങൾ ഓർമ്മപ്പെടുത്തം വിധം ആഴമില്ലാത്തതായിരുന്നെന്നും അദ്ദേഹം കൂട്ടിച്ചേർത്തു. 2014 മെയ് 11 ആയപ്പോഴേക്കും സിനിമ ജപ്പാനിൽ 124,894,745 യെൻ നേടി.

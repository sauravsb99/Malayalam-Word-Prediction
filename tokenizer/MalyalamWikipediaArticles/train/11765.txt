ഒരു ഭാരതീയ ഉപകരണ സംഗീതജ്ഞനാണ് ഭജൻ സൊപോരി. പുരാതനമായ സംഗീതോപകരണമായ സന്തൂർ വാദകനാണദ്ദേഹം. 2016 ഇൽ ഇന്ത്യയുടെ 67ആമത് റിപ്പബ്ലിക് ദിനത്തിൽ പണ്ഡിറ്റ് ഭജൻ സൊപോരിക്ക് ജമ്മു കഷ്മീർ സംസ്ഥാനത്തിന്റെ സമഗ്രസംഭാവനകൾക്കുള്ള അവാർഡ് സമ്മാനിച്ചു.
കശ്മീർ താഴ് വരയിലെ സൊപോർ എന്ന സ്ഥലത്തെ സന്തൂർ വാദകരുടെ പിന്മുറക്കാരനായി ജനിച്ചു. സൂഫിയാന ഘരാനയിലാണ് പരിശീലനം. ആറ് തലമുറകളിലധികമായി സൊപോരിയുടെ കുടുംബം സന്തൂർ വാദകരാണ്. 10 വയസ്സുള്ളപ്പോൾ പ്രയാഗ് സംഗീത് സമിതിയും അലഹബാദ് സർവകലാശാലയും ചേർന്ന് സംഘടിപ്പിച്ച പരിപാടിയിലായിരുന്നു ആദ്യ പ്രകടനം.സൊപോരിയുടെ മകൻ അഭയ് റുസ്തം സൊപോരിയും സന്തൂർ വാദകനാണ്. അച്ഛനും മകനും ഒരുമിച്ച് ഒട്ടേറെ വേദികളിൽ സംഗീതപരിപാടി അവതരിപ്പിച്ചിട്ടുണ്ട്.
ഭജൻ ലാൽ സൊപോരി വാഷിങ്ടൺ സർവകലാശാലയിൽ നിന്ന് പാശ്ചാത്യ ക്ലാസിക്കൽ സംഗീതവും മുത്തശ്ശി എസ്.സി. സൊപോരിയിൽ നിന്നും ഹിന്ദുസ്ഥാനി സംഗീതവും അഭ്യസിച്ചു ഭജൻ സൊപോരിയുടെ പിതാവായ ഷംഭൂനാഥ് സൊപോരി മകനെ വാഷിങ്ടൺ സർവകലാശാലയിൽ സംഗീതം പഠിപ്പിച്ചിരുന്നു. 
1993ൽ സംഗീത നാടക അക്കാദമി അവാർഡ് 2004ൽ പത്മശ്രീയും ലഭിച്ചു. 2009ൽ ബാബാ അലാവുദിൻ ഖാൻ അവാർഡ് 2011ൽ എം എൻ മാത്തുർ അവാർഡ് എന്നിവയും ലഭിച്ചു. 2016ൽജമ്മു കശ്മീർ സർക്കാർ ജീവിത കാല സംഭാവനകൾക്കുള്ള പുരസ്കാരം സമ്മാനിച്ചു.

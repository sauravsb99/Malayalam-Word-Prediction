ഇന്ത്യൻ നാവികസേന ഉപയോഗിക്കുന്ന ഒരു മുങ്ങിക്കപ്പലാണ് ഐ.എൻ.എസ്. കൽവരി ). ഫ്രാൻസിന്റെ സഹകരണത്തോടെ ഇന്ത്യയിൽ നിർമ്മിക്കുന്ന സ്കോർപ്പീൻ ശ്രേണിയിലെ മുങ്ങിക്കപ്പലുകളിൽ ആദ്യത്തേതാണിത്. മുംബൈയിലെ മസഗോൺ ഡോക്ക് ലിമിറ്റഡിൽ നിർമ്മിച്ച ഈ മുങ്ങിക്കപ്പൽ 2017 ഡിസംബർ 14-ന് ഇന്ത്യൻ പ്രധാനമന്ത്രി നരേന്ദ്ര മോദിയാണ് കമ്മീഷൻ ചെയ്തത്. ഡീസൽ ഇലക്ട്രിക് മോട്ടോറുകളിൽ പ്രവർത്തിക്കുന്ന ഈ മുങ്ങിക്കപ്പലുപയോഗിച്ച് കടലിലും കരയിലും ആക്രമണം നടത്താൻ സാധിക്കും.
ഇന്ത്യൻ നാവികസേനയുടെ ആദ്യത്തെ മുങ്ങിക്കപ്പലായ കൽവരിയുടെ പേരാണ് ഇതിനു നൽകിയിരിക്കുന്നത്. 1967 ഡിസംബർ 8-ന് റഷ്യയിൽ നിന്നു വാങ്ങിയ ഈ മുങ്ങിക്കപ്പൽ 1996 വരെ ഇന്ത്യൻ നാവികസേന ഉപയോഗിച്ചിരുന്നു.
ഫ്രാൻസിന്റെ സഹായത്തോടെ, സ്കോർപ്പീൻ വിഭാഗത്തിൽപ്പെട്ട ആറ് മുങ്ങിക്കപ്പലുകൾ ഇന്ത്യയിൽ നിർമ്മിക്കുന്നതിനുള്ള 23600 കോടി രൂപയുടെ കരാർ 2005-ൽ ഒപ്പുവച്ചിരുന്നു. മുങ്ങിക്കപ്പലുകളുടെ നിർമ്മാണത്തിനായി ഫ്രഞ്ചു കമ്പനിയായ ഡി.സി.എൻ.എസ്. ആണ് ഇന്ത്യയുമായി സഹകരിക്കുന്നത്. കരാർ പ്രകാരം ആദ്യത്തെ മുങ്ങിക്കപ്പലിന്റെ നിർമ്മാണം 2012 ഡിസംബറിൽ പൂർത്തിയാക്കണമായിരുന്നു. എന്നാൽ അഞ്ചു വർഷം വൈകിയാണ് കൽവരിയുടെ നിർമ്മാണം പൂർത്തിയായത്.
ഐ.എൻ.എസ്. കൽവരി
ടോർപ്പിഡോ വിക്ഷേപണം
മുംബൈ ഡോക്കിലേക്ക് കൊണ്ടുവരുന്നു.
ഇന്ത്യൻ പ്രധാനമന്ത്രി നരേന്ദ്ര മോദി കമ്മീഷൻ ചെയ്യുന്നു.

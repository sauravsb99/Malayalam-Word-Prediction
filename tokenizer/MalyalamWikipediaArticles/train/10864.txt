മലയാളചലച്ചിത്ര മേഖലയിലെ ഒരു ശ്രദ്ധേയനായ ഗാനരചയിതാവാണ് വയലാർ ശരത് ചന്ദ്ര വർമ്മ. കവി, ഗാനരചയിതാവ് എന്നീ നിലകളിൽ പ്രശസ്തനായിരുന്ന വയലാർ രാമവർമ്മയുടെ പുത്രനാണ് ഇദ്ദേഹം. മലയാളചലച്ചിത്രവേദിയിൽ തന്റേതായ ഒരു വ്യക്തി മുദ്ര പതിപ്പിക്കാൻ ശരതിനു കഴിഞ്ഞിട്ടുണ്ട്.
ശരത് ചന്ദ്രൻ ജനിച്ചത് ആലപ്പുഴ ജില്ലയിലെ വയലാർ എന്ന ഗ്രാമത്തിലാണ്. 1960 ജനുവരി 11നായിരുന്നു അദ്ദേഹത്തിനെ ജനനം. വയലാർ രാമവർമ്മയും ഭാരതിത്തമ്പുരാട്ടിയുമായിരുന്നു മാതാപിതാക്കൾ. അദ്ദേഹത്തിന് മൂന്ന് സഹോദരിമാരുണ്ട്. ഭാര്യ ശ്രീലത. മകൾ-സുഭദ്ര.
കളമശ്ശേരി രാജഗിരി ഹൈസ്കൂളിൽ നിന്നും പ്രാഥമിക വിദ്യാഭ്യാസവും,തിരുവനന്തപുരം തുമ്പയിലെ സെന്റ്‌ സേവിയേഴ്സ് കോളേജിൽ നിന്നു പ്രീഡിഗ്രിയും തിരുവനന്തപുരം മാർ ഇവാനിയോസ് കോളേജിൽ നിന്നും ബിരുദവും സമ്പാദിച്ചു.
2003 - ഏഷ്യാനെറ്റ് ഫിലിം അവാർഡ് മികച്ച ഗാനരചയിതാവ് - മിഴിരണ്ടിലും2009 - ഏഷ്യാനെറ്റ് ഫിലിം അവാർഡ് മികച്ച ഗാനരചയിതാവ് - നീലത്താമര2011 - പി. ഭാസ്കരൻ അവാർഡ്‌.
ജീവചരിത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

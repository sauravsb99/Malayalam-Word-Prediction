ഇന്ത്യൻ ആഭ്യന്തര ക്രിക്കറ്റിൽ ബംഗാൾ സംസ്ഥാനത്തെ പ്രതിനിധീകരിക്കുന്ന ഒരു ഫസ്റ്റ് ക്ലാസ്സ് ടീമാണ് ബംഗാൾ ക്രിക്കറ്റ് ടീം . കൊൽക്കത്തയിൽ സ്ഥിതിചെയ്യുന്ന ഈഡൻ ഗാർഡൻസ് സ്റ്റേഡിയമാണ് ഈ ടീമിന്റെ ഹോംഗ്രൗണ്ട്. രഞ്ജി ട്രോഫി രണ്ടുതവണയും, വിജയ് ഹസാരെ ട്രോഫി ഒരു തവണയും ഈ ടീം നേടിയിട്ടുണ്ട്. 2012ൽ വിജയ് ഹസാരെ ട്രോഫി നേടിയത് ബംഗാളാണ്. ഫിറോസ് ഷാ കോട്ട്‌ല സ്റ്റേഡിയത്തിൽ നടന്ന മത്സരത്തിൽ മുംബൈ ക്രിക്കറ്റ് ടീമിനെ പരാജയപ്പെടുത്തിയാണ് അവർ ഈ നേട്ടത്തിലെത്തിയത്.


സുരേഷ് ഗോപി, മനോജ്‌ കെ. ജയൻ, സിദ്ദിഖ്, കാർത്തിക‍, ജ്യോതിർമയി എന്നിവർ പ്രധാനവേഷങ്ങളിൽ അഭിനയിച്ച് 2006-ൽ പ്രദർശനത്തിനിറങ്ങിയ ഒരു മലയാളചലച്ചിത്രമാണ് ബഡാ ദോസ്ത്. കോർപറേറ്റ് സിനിമാസിന്റെ ബാനറിൽ സിദ്ദിഖ് നിർമ്മിച്ച് വിജി തമ്പി സംവിധാനം ചെയ്‌ത ഈ ചിത്രം വിതരണം ചെയ്തത് ലിബർട്ടി റിലീസ് ആണ്. കഥ, തിരക്കഥ, സംഭാഷണം എന്നിവയെല്ലാം നിർവ്വഹിച്ചത് ബാബു പള്ളാശ്ശേരി ആണ്.
മുഖ്യമന്ത്രി കണ്ണൂർ ദിവാകരന്റെ നിർദ്ദേശപ്രകാരം കൊച്ചിയിലെ ബഡാദോസ്ത് എന്ന അധോലോക നായകന്റെ സാമ്രാജ്യം തുടച്ച് നീക്കാൻ തുനിഞ്ഞിറങ്ങിയ സക്കീർ അലി മുഹമ്മദ് ഐ.പി.എസ് ദയനീയമായി പരാജയപ്പെട്ട് സസ്പെൻഷനിലാകുന്നു. എന്നാൽ പിന്നീട് പണ്ടത്തെ ദയാശങ്കർ എന്ന പോലീസ് ഉദ്യോഗഥൻ എങ്ങനെയാണ് ഇന്നത്തെ ബഡാദോസ്ത് ആയത് എന്ന് മനസ്സിലാക്കുന്ന സക്കീർ ബഡാദോസ്തിന്റെ ആരാധകനാകുന്നു. ദയാശങ്കറിന്റെ കുടുംബം തകർത്തവനും പിന്നീട് ബഡാദോസ്തിന്റെ സംഘത്തലവനുമായിരുന്ന ഗീർവർഗ്ഗീസ് എന്ന ജി.വി.യുടെ ആളുകളാൽ സക്കീർ അലി കൊല്ലപ്പെടുന്നു. കൊലക്കുറ്റം ചുമത്തപ്പെട്ട് ജയിലിലാകുന്ന ബഡാദോസ്ത് ജയിൽ ചാടി പ്രതികാരത്തിനിറങ്ങുകയാണ്.
വയലാർ ശരത്ചന്ദ്രവർമ്മ എഴുതിയ ഗാനങ്ങൾക്ക് സംഗീതം പകർന്നത് എം. ജയചന്ദ്രൻ ആണ്. 

ചലച്ചിത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

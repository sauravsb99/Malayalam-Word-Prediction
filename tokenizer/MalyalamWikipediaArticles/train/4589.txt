സമകാലികരായ മാപ്പിളപ്പാട്ട് രചയിതാക്കളിൽ പ്രമുഖനാണ് ഒ.എം കരുവാരക്കുണ്ട്. മാപ്പിളപ്പാട്ടിൻറെ തനത് ശൈലിയിലാണ് ഇദ്ദേഹം പാട്ടുകളെഴുതിയത്.മാപ്പിളപ്പാട്ട് രംഗത്ത് മുപ്പത് വർഷത്തെ പാരമ്പര്യമുള്ള ഒ.എം കരുവാരക്കുണ്ട് പഴയകാല കൃതികൾ മറ്റുള്ളവർ പാടുന്നത് കേട്ടും വായിച്ചും പഠിച്ചാണ് പിൽകാലത്ത് മാപ്പിളപ്പാട്ട് രചയിതാവായി മാറിയത്. മലപ്പുറം ജില്ലയിലെ കിഴക്കനേറനാട്ടിലെ മലയോര ഗ്രാമമായ കരുവാരക്കുണ്ടിലാണ് ഇദ്ദേഹത്തിൻറെ സ്വദേശം . പൂർണ്ണ പേര് ഒറ്റമാളിയേക്കൽ മുത്തുക്കോയ തങ്ങൾ മാപ്പിളപ്പാട്ടുകൾക്ക് പുറമെ ഒപ്പനപ്പാട്ട് രചനാ മേഖലയിലും ഇദ്ദേഹം പ്രശസ്തനാണ്.

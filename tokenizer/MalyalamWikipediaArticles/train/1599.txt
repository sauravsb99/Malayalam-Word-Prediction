ജോർദാൻ രാഷ്ട്രീയ പ്രവർത്തകയും ബിസിനസ്സുകാരിയുമാണ് മജ്ദ് ഷ്വീഖ 2015 മാർച്ച് മുതൽ ജോർദാൻ ഇൻഫൊർമേഷൻ ആൻഡ് കമ്മ്യൂണിക്കേഷൻ ടെക്‌നോളജി മന്ത്രിയായിരുന്നു. ഓറഞ്ച് മെബൈൽ, വിടിഇഎൽ ചീഫ് എക്‌സിക്യുട്ടീവ് ഓഫീസറായും സേവനം അനുഷ്ടിച്ചിട്ടുണ്ട്.
ജോർദാനിലെ യർമൂക് സർവ്വകലാശാലയിൽ നിന്ന് ഫിനാൻസിൽ ബിരുദം നേടി. 2000-2008 ഓറഞ്ച് മൊബൈൽ കമ്പനിയുടെ സിഎഫ്ഒ ആയി പ്രവർത്തിച്ചു. പിന്നീട് ഓറഞ്ച് മൊബൈലിന്റെ ചീഫ് എക്‌സിക്യുട്ടീവ് ഓഫീസറായി. കൂടാതെ, ജോർദാൻ ടെലികോം ഗ്രൂപ്പിന്റെ വൈസ് പ്രസിഡന്റായും സേവനം അനുഷ്ടിച്ചു. 2010 ജൂലൈയിൽ വിടെലിന്റെ സിഇഒആയി.
2015 മാർച്ച് രണ്ടിന് അബ്ദുള്ള എൻസൗർ മന്ത്രിസഭയിൽ ഇൻഫോർമേഷൻ-കമ്മ്യൂണിക്കേഷൻ ടെക്‌നോളജി മന്ത്രിയായി. പൊതുമേഖല വികസന മന്ത്രാലയത്തിന്റെ ചുമതലയും ഇവർക്കായിരുന്നു. 29 അംഗ ജോർദാൻ മന്ത്രിസഭയിലെ രണ്ടു വനിതകളിൽ ഒരാളായിരുന്നു ഷ്വീഖ.

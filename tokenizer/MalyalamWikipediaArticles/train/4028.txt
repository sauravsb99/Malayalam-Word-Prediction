ഫ്രാൻസിലെ നിയോക്ലാസിക്കൽ കലാകാരൻ ജീൻ-അഗസ്റ്റേ-ഡൊമിനിക് ഇൻഗ്രിസിൻറെ ഒരു ഓയിൽ കാൻവാസ് പെയിന്റിംഗ് ആണ് ദ പ്രിൻസ് ഡി ബ്രോഗ്ലി . 1851-നും 1853-നും ഇടയിൽ പൂർത്തിയാക്കിയ ഈ ചിത്രത്തിൽ 1845-ൽ ഫ്രാൻസിലെ 28-ആം പ്രധാനമന്ത്രിയായ ആൽബർട്ട് ഡി ബ്രോഗ്ലിയെ വിവാഹം കഴിച്ച, പോളിൻ ഡി ബ്രോഗ്ലിയെ ആണ് മാതൃകയാക്കി ചിത്രീകരിച്ചിരിക്കുന്നത്. 
ഈ ചിത്രം പൂർത്തീകരിക്കുന്ന സമയത്ത് പൗളിന് 28 വയസ്സായിരുന്നു. അവർ വളരെ ബുദ്ധിയുള്ളവളും അവരുടെ സൗന്ദര്യത്തിനും, മതപരമായും പരക്കെ അറിയപ്പെട്ടിരുന്നെങ്കിലും വളരെയധികം ലജ്ജാവതിയും ആയിരുന്നു. ഈ ചിത്രം അവരുടെ വിഷാദരോഗത്തെ എടുത്തുകാണിക്കുന്നു. പൗളിന് 30-ാമത്തെ വയസ്സിൽ ക്ഷയരോഗം ബാധിക്കുകയും 35-ആമത്തെ വയസ്സിൽ മരിക്കുകയും ചെയ്തു. 1901 വരെ ആൽബർട്ട് ജീവിച്ചിരുന്നെങ്കിലും അയാൾ ഹൃദയം തകർന്ന് മറ്റൊരു വിവാഹം കഴിച്ചില്ല.
ചിത്രം വരയ്ക്കാൻ തയ്യാറാകുന്നതിനുമുമ്പ് ഇൻഗ്രീസ് നിരവധി പെൻസിൽ സ്കെച്ചുകൾ നിർമ്മിച്ചിരുന്നു. അവയിൽ ഓരോന്നിനും വ്യത്യസ്ത രീതിയിൽ നിൽക്കുന്നതായിട്ടും വ്യത്യസ്ത വസ്ത്രങ്ങളിലും മാതൃകകൾ വരച്ചു നോക്കിയിരുന്നു. അവസാനത്തെ പെയിന്റിംഗ് ഇൻഗ്രിയുടെ ഏറ്റവും മികച്ച പിൽക്കാല ഛായാചിത്രങ്ങളിൽ ഒന്നാണ്. 1853 ലേതെന്ന് ഒപ്പിട്ട ഈ ചിത്രം ന്യൂയോർക്കിലെ മെട്രോപൊളിറ്റൻ മ്യൂസിയം ഓഫ് ആർട്ട്സിന്റെ ശേഖരത്തിൽ സൂക്ഷിച്ചിരിക്കുന്നു. 

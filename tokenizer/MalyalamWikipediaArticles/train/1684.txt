
ദ ഓൾഡ് ക്യൂരിയോസിറ്റി ഷോപ് ചാൾസ് ഡിക്കൻസിന്റെ നോവൽ ആകുന്നു. പ്രമേയം ലണ്ടനിലെ പഴയ കൗതുകവസ്തു വില്പനശാലയിൽ താമസക്കാരായ നെൽ ട്രെൻഡ്, അവളുടെ മുത്തശ്ശന്റെയും ജീവിതകഥ പറയുന്ന നോവൽ ആണിത്. 
ദ ഓൾഡ് ക്യൂരിയോസിറ്റി ഷോപ്, 1840 മുതൽ 1841 വരെ ചാൾസ് ഡിക്കെൻസ് പരമ്പരയായി മറ്റൊരു നോവലായ ബാർണബി റദ്ജിനൊപ്പം പ്രസിദ്ധീകരിച്ചു. തന്റെ ചെറുകഥകളോടൊപ്പമാണ് ഈ നോവൽ പ്രസിദ്ധീകരിച്ചത്. പരമ്പ്രയായി പ്രസിദ്ധീകരിച്ച ഈ നോവലിന്റെ അവസാന ഭാഗം 1841ൽ ഒരു കപ്പലിലെത്തിയപ്പോൾ അക്ഷമരായ വായനക്കാർ കപ്പലിനു ചുറ്റുപാടും തടിച്ചുകൂടിയത്രെ. 1841ൽത്തന്നെ ഈ നോവലിന്റെ പുസ്തകരൂപം പ്രസിദ്ധീകരിക്കപ്പെട്ടു. ആ വർഷം തന്നെ വിക്ടോറിയാ രാജ്ഞി ഈ നോവൽ വായിച്ചു. എന്നിട്ട് "വളരെ താത്പര്യജനകവും കുശലതയോടെയുള്ള എഴുത്തും" എന്ന് അവർ ഇതിനെ പുകഴ്ത്തി.
ദ ഓൾഡ് ക്യൂരിയോസിറ്റി ഷോപ് നെൽ ട്രെൻഡ് എന്ന മനോഹരിയും കുലീനയുമായ പതിനാലു വയസ്സാകാത്ത യുവതിയുടെ കഥ പറയുന്നു. ഒരു അനാഥയായ അവൾ തന്റെ അമ്മ വഴിക്കുള്ള വല്യച്ഛന്റെ കടയിൽ ജീവിക്കുന്നു. നെലിനെ മുത്തച്ഛൻ വളരെയധികം സ്നേഹിച്ചു വളർത്തുന്നു. എങ്കിലും നെൽ സന്തുഷ്ടമായ ജീവിതമല്ല നയിക്കുന്നത്. അവൾക്ക് തന്റെ സമപ്രായക്കാരായ മറ്റു സുഹൃത്തുക്കൾ ഒന്നുമില്ല. ഏകാന്തമായ ഒരു ജീവിതമാനവൾ നയിക്കുന്നത്. അവളുടെ ഒരെയൊരു സുഹൃത്ത് ആ കടയിൽ ജോലിചെയ്യുന്ന ആത്മാർഥതയുള്ള കുട്ടിയായ കിറ്റ് ആണ്. അവനെ അവൾ എഴുതാനും വായിക്കനും പഠിപ്പിക്കുന്നു. ..

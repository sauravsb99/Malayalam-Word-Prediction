
Garrulax jerdoni fairbankiStrophocincla fairbanki Trochalopteron fairbanki
പാലക്കാട് ചുരത്തിനു തെക്കുള്ള പശ്ചിമഘട്ടഭാഗങ്ങളിൽ കാണപ്പെടുന്ന ഒരു ചിലപ്പൻ കിളിയാണ് വടക്കൻ ചിലുചിലപ്പൻ . 
ചാര നിറത്തിലുള്ള ചുണ്ടും ചെമ്പിച്ച വയറും തിരിച്ചറിയാവുന്ന കണ്ണിനോട് ചേർന്നുള്ള വരയും വീതികൂടിയ വെളുത്ത പുരികവും ഇവയ്ക്കുണ്ട്. പഴനികുന്നുകളിൽ ഇതിന്റെ ഒരു ഉപവിഭാഗത്തെ കാണുന്നുണ്ട്. ഇവയെ ജോടികളായൊ ചെറുകൂട്ടങ്ങളായോ മറ്റു പക്ഷികളുടെ കൂട്ടങ്ങളിൽ ചേർന്നും കാണാറുണ്ട്. ചില ചെടികളുടെ തേനാണ് പ്രധാന ഭക്ഷണം. ചില ചെടികളുടെ പൂവിതളുകളും ഭക്ഷിക്കാറുണ്ട്. 
പ്രജനന കാലം ഡിസംബർ മുതല് ജൂൺ വരെയാണ്. ഇത് മൂർദ്ധന്യത്തിലാവുന്നത് ഏപ്രിൽ മുതൽ മെയ് വരെയാണ്. പുല്ലും പായലും ഉപയോഗിച്ച് കോപ്പ പോലെയുണ്ടാക്കിയ കൂടിന്റെ ഉള്ളിൽ നനുത്ത നാരുകൾ കൊണ്ടുള്ള ഉൾഭാഗം ഉണ്ടാവും. പച്ചപ്പുകൾക്കിടയിൽ ഒളിപ്പിച്ചുവച്ച കൂടായിരിക്കും. ചുവന്ന അടയാളങ്ങളുള്ള നീലനിറത്തിലുള്ള മുട്ടകളാണ് ഇടുന്നത്. കുഞ്ഞുങ്ങൾ പറക്കുകയോ കൂട്ടിൽ നിന്നു മറ്റേതെങ്കിലും ജീവികൾ കുഞ്ഞിനേയോ മുട്ടയേയൊ ഭക്ഷിച്ചാൽ കൂട് നശിപ്പിച്ചു കളയും. കൂടാതെ വിരിയാത്ത മുട്ടകൾ ഇവർ തന്നെ ഭക്ഷിക്കുകയും ചെയ്യും. 
പശ്ചിമഘട്ടത്തിൽ പാലക്കാട്ടുചുരത്തിനു തെക്കുള്ള തദ്ദേശ ഇനമാണ് വടക്കൻ ചിലപ്പൻ. 1100 മീറ്ററിലും കൂടുതൽ ഉയരം ഉള്ളിടത്താണ് ഇവയെ കാണുന്നത്.

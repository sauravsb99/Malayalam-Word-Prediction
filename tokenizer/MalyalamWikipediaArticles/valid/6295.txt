രൂപവാണി ഫിലിംസിനുവേണ്ടി ശോഭന പരമേശ്വരൻ നായർ നിർമിച്ച മലയാളചലച്ചിത്രമാണ് നഗരമേ നന്ദി. വിമലാഫിലിംസ് വിതരണം നടത്തിയ ഈ ചിത്രം 1967 ഒക്ടോബർ 5-ന് കേരളത്തിൽ പ്രദർശനം തുടങ്ങി.
ഗ്രാമത്തിൽനിന്നും മദ്രാസ് പട്ടണത്തിലേക്ക്, ഒരു നല്ലജീവിതം പ്രതീക്ഷിച്ചു പറിച്ചുനടപ്പെട്ട ഒരു കുടുംബത്തിന്റെ കഥയാണ് ഈ ചിത്രം പറയുന്നത്. 1965-ൽ ജിതിൻ ഗുർടോപ് സവിധാനംചെയ്തു പുറത്തിറക്കിയ ദി കൊൺകറർസ് ഒഫ് ദ ഗോൾഡൻ സിറ്റി എന്ന ചലചിത്രവും, 1964-ൽ ഹാലിത് റെഫിക്ന്റെ ബേർഡ്സ് ഓഫ് എക്സൈൽ, 1977-ൽ കെ. ബാലചന്ദർ തമിഴിൽ നിർമിച്ച പട്ടിണ പ്രവേശം എന്നീ ചിത്രങ്ങളിലും ഇതേ പ്രമേയം തന്നെയായിരുന്നു.
ചലച്ചിത്രനിരൂപകനായ ബി.വിജയകുമാർ "ഇതുവരെ പുറത്തിറങ്ങിയ മലയാളചിത്രങ്ങളിൽ ഒരു നല്ല സാമൂഹ്യചിത്രമാണിതെന്ന് " ദി ഹിന്ദുവിൽ പറയുന്നു.

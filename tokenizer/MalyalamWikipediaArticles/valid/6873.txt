ദേശീയ, അന്തർദേശീയ ജലവാഹന സർവീസുകളുടെ നടത്തിപ്പുകാരായ പൊതുമേഖലാ സ്ഥാപനമാണ് ഷിപ്പിങ് കോർപ്പറേഷൻ ഓഫ് ഇന്ത്യ . മുംബൈയാണ് ഈ കോർപ്പറേഷന്റെ ആസ്ഥാനം.
1961 ഒക്ടോബർ 2 ന് ഈസ്റ്റേൺ ഷിപ്പിങ് കോർപ്പറേഷനും വെസ്റ്റേൺ ഷിപ്പിങ് കോർപറേഷനും ലയിപ്പിച്ച് രൂപംനൽകിയതാണ് ഷിപ്പിംഗ് കോർപ്പറേഷൻ ഓഫ് ഇന്ത്യ. പിന്നീട് ജയന്തി ഷിപ്പിങ് കമ്പനി, മോഗൽ ലൈൻസ് ലിമിറ്റഡ് എന്നീ രണ്ട് ഷിപ്പിംഗ് കമ്പനികൾ യഥാക്രമം 1973 ലും 1986 ലും എസ്സിഐയിൽ ലയിപ്പിച്ചു. 
പത്തൊൻപത് കപ്പലുകളുമായി പ്രവർത്തനം ആരംംഭിച്ച എസ്സിഐയ്ക്ക് നിലവിൽ എൺപത് കപ്പലുകളുണ്ട്. 2008-ൽ ഈ കോപ്പറേഷന് ഭാരത സർക്കാരിന്റെ നവരത്ന പദവി ലഭിച്ചു. 

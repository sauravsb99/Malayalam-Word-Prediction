ഫറാ നാസ് ഹഷ്മി 1980 -1990 കളുടെ മധ്യത്തിൽ അഭിനയിച്ചിരുന്ന ഒരു ബോളിവുഡ് നടിയാണ്. 2011-ൽ പത്മശ്രീ അവാർഡ് നേടിയ തബ്ബുവിന്റെ സഹോദരിയായ ഫറാ 1985-ൽ യാഷ് ചോപ്ര ഫിലിം ബാനറിൽ നിർമ്മിച്ച ഫാസ്ലേ എന്ന ചിത്രത്തിലാണ് അരങ്ങേറ്റം നടത്തിയത്. എൺപതുകളുടെ അവസാനവും തൊണ്ണൂറുകളുടെ തുടക്കത്തിലും ബോളിവുഡിലെ പ്രമുഖ നടിയുമായിരുന്നു അവർ. നസീബ് അപ്നാ അപ്നാ, ഇമാന്താർ, ഹമാരാ ഖാന്ധാൻ, നകാബ്, യത്തീം, ബാപ് നംമ്പറി ബേട്ടാ ദസ് നംമ്പറി, ബേഗുനാ, ഭായ് ഹോ തോ ഐസ, സൗതേല ഭായി എന്നിവ ഫറായുടെ പ്രധാനപ്പെട്ട ചലച്ചിത്രങ്ങളാണ്. 1996 -ൽ ആദ്യ വിവാഹത്തിനു ശേഷം അഭിനയത്തിൽ നിന്ന് വിരമിക്കുകയുണ്ടായി.

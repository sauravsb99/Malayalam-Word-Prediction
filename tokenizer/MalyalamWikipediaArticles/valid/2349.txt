ഏതൻസ്, അമേരിക്കൻ ഐക്യനാടുകളിലെ ഒഹിയോ സംസ്ഥാനത്തുള്ള ഏതൻസ് കൗണ്ടിയിലെ ഒരു നഗരവും കൌണ്ടി സീറ്റുമാണ്. ഒഹായോയിലെ തെക്ക്-കിഴക്ക് ഭാഗത്ത് ഹോക്കിങ് നദിക്കരയ്ക്കു സമാന്തരമായിട്ടാണ് ഈ നഗരം സ്ഥിതി ചെയ്യുന്നത്. ഒരു ചരിത്ര കോളേജ് നഗരമായ ഏതൻസിലാണ് ഒഹായോ യൂണിവേഴ്സിറ്റി സ്ഥിതിചെയ്യുന്നത്, അതുപോലെതന്നെ ഒഹായോ മൈക്രൊപോളിറ്റൻ സ്റ്റാറ്റിസ്റ്റിക്കൽ മേഖലയിലെ പ്രമുഖനഗരവുമാണിത്. 2010 അമേരിക്കൻ സെൻസസ് പ്രകാരം ഏതൻസിലെ ഔദ്യോഗിക ജനസംഖ്യ 23,832 ആയിരുന്നു. നാഷണൽ ആർബർ ഡേ ഫൌണ്ടേഷൻ അംഗീകരിച്ച ഒരു യോഗ്യതയുള്ള ട്രീ സിറ്റി യു.എസ്.എയാണ് ഏതൻസ് നഗരം. 

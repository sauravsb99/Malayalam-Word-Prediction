എ.ഡി. 8-ആം ശതകത്തിൽ ജീവിച്ചിരുന്ന ജപ്പാൻ കവിയാണ്‌ യാമബേനോ അകഹിതോ. കകിനോമോതോ നോഹിതോമരോ എന്ന യുഗപ്രഭാവനായ ജപ്പാൻ കവിയും അകഹിതോയും സമകാലികരും ഉറ്റ മിത്രങ്ങളുമായിരുന്നു. ഇവർ രണ്ടുപേരും ജപ്പാൻ ചക്രവർത്തിയുടെ ആസ്ഥാന കവികൾ എന്ന നിലയിൽ വിഖ്യാതരായി. അകഹിതോയുടെ ലഘുകവനങ്ങൾ ദീർഘകവനങ്ങളെക്കാൾ വളരെ പ്രാധാന്യമർഹിക്കുന്നു. പ്രസാദമധുരവും വികാരനിർഭരവുമാണ് ഇദ്ദേഹത്തിന്റെ ലഘുഗീതികൾ. ജാപ്പനീസ് കവിതയ്ക്ക് ഒരു പുതിയ രചനാശൈലി ഉണ്ടാക്കിക്കൊടുത്തത് അകഹിതോയാണ്. മാസ്റ്റർ പീസസ് ഒഫ് ജാപ്പനീസ് പോയട്രി എന്ന കവിതാസമാഹാരത്തിൽ അകഹിതോയുടെ ഏറ്റവും നല്ല ഏതാനും കവിതകളുടെ ഇംഗ്ലീഷ് പരിഭാഷ ചേർത്തിട്ടുണ്ട്

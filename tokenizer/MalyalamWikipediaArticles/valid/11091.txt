ചൈനീസ് വംശജനായ അമേരിക്കൻ ചലച്ചിത്രസംവിധായകനും തിരക്കഥാകൃത്തും നിർമ്മാതാവുമാണ് ആങ് ലീ . വൈവിധ്യമാർന്ന ചിത്രങ്ങളൊരുക്കിക്കൊണ്ടാണ് ആങ് ലീ ശ്രദ്ധേയനായത്. സെൻസ് ആൻഡ് സെൻസിബിലിറ്റി, ക്രൗച്ചിങ്ങ് ടൈഗർ, ഹിഡൺ ഡ്രാഗൺ, ഹൾക്ക്, ബ്രോക്ക്ബാക്ക് മൗണ്ടൻ, ലൈഫ് ഓഫ് പൈ മുതലായവ ആങ് ലീയുടെ പ്രശസ്തചിത്രങ്ങളാണ്. ക്രൗച്ചിങ്ങ് ടൈഗർ, ഹിഡൺ ഡ്രാഗൺ മികച്ച വിദേശഭാഷാ ചിത്രത്തിനുള്ള ഓസ്ക്കാർ നേടിയിരുന്നു. ബ്രോക്ക്ബാക്ക് മൗണ്ടൻ, ലൈഫ് ഓഫ് പൈ" എന്ന ചിത്രങ്ങൾക്ക് മികച്ച സംവിധായകനുള്ള അക്കാഡമി അവാർഡ് നേടി.
മികച്ച സംവിധായകനുള്ള അക്കാഡമി അവാർഡ് നേടുന്ന ആദ്യത്തെ ഏഷ്യൻ വംശജനാണ് ആങ് ലീ.

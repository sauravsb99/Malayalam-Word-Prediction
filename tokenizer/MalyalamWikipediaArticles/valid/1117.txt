കേരളത്തിൽ നിന്നുള്ള രാജ്യസഭാംഗമായിരുന്നു ഭാരതി കെ. ഉദയഭാനു . എ.പി. ഉദയഭാനുവിന്റെ സഹധർമ്മിണിയായിരുന്നു. 1960 ൽ കേരള സാഹിത്യ അക്കാദമി പുരസ്കാരം നേടി.
വാരണപ്പിള്ളിൽ കൊച്ചുപിള്ള പണിക്കരുടെയും കോമലേഴത്ത് കൊച്ചിന്റെയും മകളാണ്. ബി.എസ്.സി ബിരുദം നേടി. കോളേജുവിദ്യാഭ്യാസം കഴിഞ്ഞ്‌ പതിനേഴുവർഷം വീട്ടമ്മയായിരുന്ന ഭാരതി ഉദയഭാനു പാർലമെന്റ്‌ മെമ്പറാവുന്നത്‌ ഭർത്താവിന്റെ തീരുമാനമനുസരിച്ചാണ്‌. ഈ സ്ഥാനലബ്ധിക്കുള്ള തന്റെ യോഗ്യത കോൺഗ്രസ്സ് നേതാവായ ഉദയഭാനുവിന്റെ ഭാര്യ എന്നതായിരുന്നു എന്നവർ എഴുതുന്നുണ്ട്‌. 03/04/1954 മുതൽ 02/04/1958 വരെയും 03/04/1958 മുതൽ 02/04/1964 	വരെയും രണ്ട് തവണ രാജ്യസഭാംഗമായിരുന്നു.അടുക്കളയിൽ നിന്നു് പാർലമെന്റിലേക്ക്‌ എന്ന ആത്മകഥ 1960ലെ കേരള സാഹിത്യ അക്കാദമി പുരസ്കാരം ലഭിച്ചു.

ടെറൻസ് ഹാൻബറി "ടിം" വൈറ്റ് ഒരു ഇംഗ്ലീഷ് എഴുത്തുകാരനായിരുന്നു. അദ്ദേഹത്തിൻറെ ആർതറിയൻ നോവൽ പരമ്പരയായ “The Once and Future King” ‍ൻറെ പേരിലാണ് അദ്ദേഹം കൂടുതലായി അറിയപ്പെടുന്നത്. ഇത് 1958 ലാണ് ഒന്നിച്ച് പ്രസിദ്ധീകരിക്കപ്പെട്ടത്. ഈ പരമ്പരയിലെ ആദ്യ പുസ്തകമായ “The Sword in the Stone” ലാണ് അദ്ദേഹത്തിൻറെ അവിസ്മരണീയമായ കഥകൾ ഉൾക്കൊള്ളുന്നത്. 1938 ൽ ഇത് പ്രത്യേകമായിട്ടാണ് ഇത് പ്രസിദ്ധീകിരിച്ചത്. 
ടി.എച്ച്. വൈറ്റ് ബ്രിട്ടീഷ് ഇന്ത്യയിലെ ബോംബെയിൽ ഇംഗ്ലീഷ് മാതാപിതാക്കളുടെ പുത്രനായി ജനിച്ചു. പിതാവ് ഗാരിക് ഹാൻബറി വൈറ്റ് പോലീസിലെ ഒരു സൂപ്രണ്ട് ആയിരുന്നു. മാതാവ് കോൺസ്റ്റൻസ് എഡിത് സൌത്ത്കോട്ട് ആസ്റ്റൻ ആയിരുന്നു.  ടെറൻസ് വൈറ്റൻറെ ബാല്യകാലം ബുദ്ധിമുട്ടുകൾ നിറഞ്ഞതായിരുന്നു. പിതാവ് തികഞ്ഞ മദ്യപാനിയായിരുന്നു. ടെറൻസിന് 14 വയസു പ്രായമുള്ളപ്പോൾ മാതാപിതാക്കൾ വേർപിരിഞ്ഞിരുന്നു. 
 വൈറ്റിൻറെ 1934 ലെ നോവലായ “Earth Stopped” അതിൻറെ തുടർച്ചയായി 1935 ൽ പുറത്തിറങ്ങിയ “Gone to Ground” എന്നിവ സയൻസ് ഫിക്ഷൻ നോവലുകളായിരുന്നു.

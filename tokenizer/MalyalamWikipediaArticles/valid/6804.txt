ഷമ്മ ബിൻത് സുഹൈൽ ഫാരിസ് അൽ മസ്‌റൂയി എമിറിറ്റി രാഷ്ട്രതന്ത്രജഞയാണ്. യുഎഇ യുവജന കാര്യസഹമന്ത്രിയായ അൽ മസ്‌റൂയി 23 വയസിനു താഴെ പ്രായമുള്ള ലോകത്തെ മാറ്റിയ ഏഴു വനിതാ പ്രവർത്തകരുടെ പട്ടികയിൽപ്പെടുന്ന വനിതയാണ്. 2018-ലെ രാജ്യാന്തര വനിതാ ദിനവുമായി ബന്ധപ്പെട്ടാണു സിഎൻബിസി ന്യൂസ് ചാനൽ ഈ പട്ടിക പ്രസിദ്ധീകരിച്ചത്. ലോകത്തിലെ ഏറ്റവും പ്രായം കുറഞ്ഞ വനിതാ മന്ത്രിയാണ് ഷമ്മാ അൽ മസ്‌ററൂയി. ന്യൂയോർക്ക് യൂണിവേഴ്‌സിറ്റി അബുദാബിയിൽ നിന്നും ബാച്ചിലേഴ്‌സ് ഡിഗ്രിയും, ഓക്‌സ്‌ഫോർഡ് യൂണിവേഴ്‌സിറ്റിയിൽ നിന്നു പബ്ലിക്ക് പോളിസിയിൽ ബിരുദാനന്തര ബിരുദവും നേടിയിട്ടുണ്ട്. യുഎഇയിലെ ആദ്യ റോഡെസ് സ്‌കോളറായിരുന്നു.

അൽ മസ്‌റൂയി ജനിച്ചതും വളർന്നതും അബുദാബിയിലാണ്. ന്യൂയോർക്ക് യൂണിവേഴ്‌സിറ്റി അബുദാബിയിൽ നിന്നും ധനതത്വശാസ്ത്രത്തിൽ ബാച്ചിലേഴ്‌സ് ഡിഗ്രിയും 2015-ൽ ഓക്‌സ്‌ഫോർഡ് യൂണിവേഴ്‌സിറ്റിയിൽ നിന്നു പബ്ലിക്ക് പോളിസിയിൽ ബിരുദാനന്തര ബിരുദവും നേടുകയുണ്ടായി. യുഎഇയിലെ ആദ്യ റോഡെസ് സ്‌കോളറായിരുന്നു. 
അൽ മസ്‌റൂയി അബുദാബി സോവറിൻ വെൽത്ത് ഫണ്ടിലെ പ്രൈവറ്റ് ഇക്വിറ്റിയിൽ പ്രവർത്തിച്ചിരുന്നു. കൂടാതെ യുണൈറ്റഡ് നേഷനിലെ യുഎഇ മിഷനിൽ പബ്ലിക് പോളിസി അനലിസ്റ്റ് ആയും പ്രവർത്തിച്ചിരുന്നു. വാഷിങ്ടൺ, ഡി.സി.യിലുള്ള യുഎഇ എംബസിയുടെ ഇന്റേൺ ആയും പ്രവർത്തിച്ചിരുന്നു. 
2016 ഫെബ്രുവരിയിൽ യുഎഇ യുവജന കാര്യസഹമന്ത്രിയായ അൽ മസ്‌റൂയിക്ക് 22വയസ്സുള്ളപ്പോൾ യുഎഇ യുവജന കാര്യസഹമന്ത്രിയായി പ്രധാനമന്ത്രിയായ മുഹമ്മദ് ബിൻ റഷീദ് അൽ മാക്ടൂം നിയമിക്കുകയുണ്ടായി. ലോകത്തിലെ ഏറ്റവും പ്രായം കുറഞ്ഞ വനിതാ മന്ത്രിയാണ് ഷമ്മാ അൽ മസ്‌ററൂയി.അൽ മാക്ടൂം അവളെ നിയമിച്ചതിനുശേഷം ട്വിറ്ററിലൂടെ യുഎഇ സർവ്വകലാശാലയിൽ ഇത്രയും പ്രായം കുറഞ്ഞ ഒരു വനിതയെ നിയമിച്ചതിനെക്കുറിച്ചും പങ്കിനെകുറിച്ചും അന്വേഷിച്ചിരുന്നു. 29 അംഗങ്ങളുള്ള കാബിനറ്റിലെ 8 വനിതകളിലൊരാളാണ് അൽ മസ്‌റൂയി. 
അൽ മസ്‌റൂയി നാഷണൽ യൂത്ത് കൗൺസിൽ സ്ഥാപിച്ചു. ഗവൺമെന്റും യൂത്തും തമ്മിലുള്ള ബന്ധം പ്രതിനിധീകരിച്ച് നിരവധി ചുറ്റുപാടുകളിലുള്ള യുവ പ്രൊഫണലുകളെ ഈ രംഗത്തേയ്ക്ക് കൊണ്ടുവന്നു. അൽ മസ്‌റൂയി യൂത്ത് സർക്കിൾസ് സ്ഥാപിക്കുകയും യുവജനങ്ങളെ കൺസൾട്ടേറ്റീവ് മീറ്റിങ്ങുകളിൽ പങ്കെടുക്കുന്നതിനായി രജിസ്റ്റർ ചെയ്യുകയും ചെയ്തു.
2016 ആഗസ്റ്റിൽ നാഷണൽ പ്രോഗ്രാം ഫോർ ദ വാല്യൂസ് ഓഫ് എമിറിറ്റി യൂത്തിൽ പങ്കെടുക്കണമെന്ന് യുഎഇ യിലെ യുവജനങ്ങളോട് ട്വിറ്ററിൽ അൽ മസ്‌റൂയി പറയുകയുണ്ടായി. 2016സെപ്തംബറിൽ അവൾ വാഷിങ്ടൺ, ഡി.സി.യിലെ മധ്യകിഴക്കുഭാഗത്തുള്ള റിസേർച്ച് ഇൻസ്റ്റിറ്റ്യൂട്ടിൽ യുവജനങ്ങളുടെ പങ്കിനെക്കുറിച്ച് സംസാരിക്കുകയുണ്ടായി. ഇതിനെ രൂപപ്പെടുത്തിയെടുത്തത് അതലാന്റിക് കൗൺസിൽ ആണ്. 

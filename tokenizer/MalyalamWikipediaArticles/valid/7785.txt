ഹൈദരാബാദിലെ ഏറ്റവും മനോഹരമായ പാലസുകളിൽ ഒന്നാണ് ഫലക്നുമ പാലസ്. പൈഗഹ് ഹൈദരാബാദ് സംസ്ഥാനത്തിൻറെതാണ് ഈ പാലസ്, പിന്നീട് ഇത് നിസം ഓഫ് ഹൈദരാബാദ് സ്വന്തമാക്കി. ചാർമിനാറിൽനിന്നും 5 കിലോമീറ്റർ അകലെ 32 ഏക്കർ സ്ഥലത്താണ് ഫലക്നുമ സ്ഥിതി ചെയ്യുന്നത്. ഹൈദരാബാദിലെ പ്രധാനമന്ത്രി നവാബ് വികർ-ഉൽ-ഉംറ, നവാബ് മിർ മഹബൂബ് അലി ഖാൻ ബഹദൂറും ചേർന്നാണ് ഈ പാലസ് പണികഴിപ്പിച്ചത്.  “ആകാശത്തെ പോലെ” അല്ലെങ്കിൽ “ആകാശത്തിൻറെ കണ്ണാടി” എണ്ണം ഫലക്നുമ എന്നാ വാക്കിൻറെ ഉർദു അർത്ഥം.
1897-1898 കാലഘട്ടത്തിൽ ഹൈദരാബാദിൻറെ ആറാമത്തെ നിസാമിനു കൈമാറുന്നതു വരെ സർ വികർ സ്വകാര്യ വസതിയായി ഉപയോഗിച്ചിരുന്നതാണ് ഈ പാലസ്.
നവാബ് വികർ-ഉൽ-ഉംറ നാൽപത് ലക്ഷം രൂപ ചിലവഴിച്ചു നിർമിച്ചതാണ് ഈ ഫലക്നുമ പാലസ്. വൻ സമ്പാദ്യമുണ്ടായിരുന്ന സർ വികറിനു തൻറെ സ്വപ്ന പദ്ധതി പൂർത്തിയാക്കാൻ ബാങ്ക് ഓഫ് ബംഗാളിൽനിന്നും പണം കടം വാങ്ങേണ്ടിയും വന്നു. ഈ പാലസ് രാജകീയ ഗസ്റ്റ്‌ ഹൗസായി നിസാം ഉപയോഗിച്ചു. മുഴുവൻ നഗരത്തേയും ഈ പാലസിൽ ഇരുന്നു കാണാം.
1950-കളിൽ ഫലക്നുമ നിശ്ശബ്ദമായി. 1951-ൽ അന്നത്തെ ഇന്ത്യൻ പ്രസിഡന്റ്‌ രാജേന്ദ്ര പ്രസാദ്‌ ആയിരുന്നു അവസാനത്തെ വിശിഷ്ട അതിഥി. താജ് ഗ്രൂപ്പ് ഓഫ് ഹോട്ടൽസിനു കൈമാറിയ പാലസ് പുതുക്കിപണിയുന്നതിനാൽ അധികവും അടഞ്ഞു കിടന്നു.
പാലസിൽ 60 അത്യാഡംബര മുറികളും 22 വിശാലമായ ഹാളുകളും ഉണ്ട്. നിസാം കാലത്തെ മികച്ച സമ്പത്തിൻറെ നല്ലൊരു ശേഖരം ഇവിടെയുണ്ട്. അമൂല്യമായ ചിത്രങ്ങളും ശില്പങ്ങളും എഴുത്തുകളും പുസ്തകങ്ങളും ഫർണിച്ചറുകളും ഫലക്നുമ പാലസിൽ ഉണ്ട്.
ഫലക്നുമയിലുള്ള ജേഡ് ശേഖരം ലോകത്തിലേ തന്നെ ഏറ്റവും വിശേഷപ്പെട്ടതായാണ് കണക്കാക്കപ്പെടുന്നത്.പ്രശസ്തമായ തീൻമേശയിൽ 100 അതിഥികൾക്ക് ഒരുമിച്ച് ഭക്ഷണം കഴിക്കാം. 108 അടി നീളവും, 5.7 അടി വീതിയും, 2.7 അടി ഉയരവുമുണ്ട് ഈ തീൻമേശക്ക്.
വിണ്ട്സോർ കൊട്ടാരത്തിന് സാമ്യമായ രീതിയിലുള്ള ലൈബ്രറിയും പാലസിലുണ്ട്. ഇന്ത്യയിലെ ഏറ്റവും വിശിഷ്ടമായ ഖുർആനിൻറെ പതിപ്പുകളിൽ ഒന്ന് ഈ ലൈബ്രറിയിൽ ഉണ്ട്.
പാലസിൻറെ ചുവരുകളിൽ പ്രശസ്തരായ കലാകാരന്മാരുടെ ചിത്ര രചനകൾ പ്രദർശിപ്പിച്ചിട്ടുണ്ട്.
2000 വരെ ഈ പാലസ് നിസാം കുടുംബത്തിൻറെ സ്വകാര്യ സ്വത്തായിരുന്നു, ജനങ്ങൾക്കു തുറന്നു കൊടുത്തിരുന്നുമില്ല.
2000-ൽ താജ് ഹോട്ടൽസ് ഗ്രൂപ്പ് പാലസ് പുനരുദ്ധാരണം ആരംഭിച്ചു.  പുനരുദ്ധാരണം ചെയ്ത ഹോട്ടൽ നവംബർ 2010-ൽ തുറന്നുകൊടുത്തു. മുറികളും ഹാളുകളും വിദേശ നിർമിത വസ്തുക്കൾ കൊണ്ട് അലങ്കരിച്ചിരുന്നു.
ഹൈദരാബാദിൻറെ ഹൃദയഭാഗത്തായി സ്ഥിതിചെയ്യുന്നതിനാൽ ഹൈദരാബാദിലെ പ്രധാന ആകർഷണ കേന്ദ്രങ്ങളിലേക്ക് ഫലക്നുമ പാലസിൽനിന്നും അനായാസം എത്തിച്ചേരാം. മക്ക മസ്ജിദ്, നെഹ്‌റു സുവോളജിക്കൽ പാർക്ക്‌ എന്നിവ വളരെ സമീപമാണ്. ചാർമിനാർ, തരമടി ബരദാരി, സലർ ജങ്ങ് മ്യൂസിയം എന്നിവയും സന്ദർശിക്കാം.
സെക്കുന്ദരാബാദ് റെയിൽവേ സ്റ്റേഷനിൽനിന്നും ഫലക്നുമ പാലസിലേക്കുള്ള ദൂരം: ഏകദേശം 15 കിമീരാജീവ്‌ ഗാന്ധി അന്താരാഷ്ട്ര വിമാനത്താവളത്തിൽനിന്ന് ഫലക്നുമ പാലസിലേക്കുള്ള ദൂരം: ഏകദേശം 17 കിമീ
വളരെ മികച്ച സൗകര്യങ്ങൾ ഫലക്നുമ പാലസിൽ ലഭ്യമാണ്. 

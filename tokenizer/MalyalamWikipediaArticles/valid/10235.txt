റെഹ്മാൻ റാഹി ഒരു കശ്മീരി കവിയും പരിഭാഷകനും നിരൂപകനുമാണ്. 
1925 മാർച്ച് 6-ന് ശ്രീനഗറിൽ ജനിച്ചു. സർക്കാർ കാര്യാലയത്തി‍ൽ ക്ലെർക്ക് ആയാണ് ഇദ്ദേഹം ഔദ്യോഗിക ജീവിതം ആരംഭിച്ചത്. പുരോഗമന സാഹിത്യ സംഘത്തിൽ സെക്രട്ടറിയായി പ്രവർത്തിച്ചിരുന്നു. 1961-ൽ ഇദ്ദേഹത്തിന്റെ നവ്റോസ്-ഇ-സബ എന്ന കവിതാസമാഹാരത്തിന് കേന്ദ്ര സാഹിത്യ അക്കാദമി പുരസ്കാരം ലഭിച്ചു. 2000-ൽ പദ്മശ്രീയും 2007-ൽ ഇന്ത്യയിലെ ഏറ്റവും ഉന്നതമായ സാഹിത്യപുരസ്കാരങ്ങളിൽ ഒന്നായ ജ്ഞാനപീഠവും ലഭിച്ചു. ജ്ഞാപീഠം ലഭിച്ച ആദ്യ കശ്മീരി സാഹിത്യകാരനാണ് ഇദ്ദേഹം.
സന-വാനി സാസ്, കലം-എ-രഹി, കഹ്‌വത്, ബാബ ഫരീദ് ‌ എന്നിവ ഇദ്ദേഹത്തിന്റെ പ്രധാന കൃതികളിൽ ചിലതാണ്.
ജീവചരിത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 


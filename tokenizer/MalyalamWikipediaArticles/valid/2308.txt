അന്താരാഷ്ട്ര ഏകകവ്യവസ്ഥയിൽ ധാരിതയുടെ ഏകകമാണ് ഫാരഡ്. മൈക്കിൾ ഫാരഡെയുടെ ബഹുമാനാർത്ഥം നൽകിയതാണ് ഈ പേര്. F എന്ന ചിഹ്നമാണ് ഫാരഡിന് നൽകാറുള്ളത്
ഒരു ചാലകം ഒരു കുളൂം ചാർജിനാൽ ചാർജ് ചെയ്യപ്പെടുമ്പോൾ അതിന്റെ പൊട്ടൻഷ്യൽ ഒരു വോൾട്ട് കൂടിയാൽ ആ ചാലകത്തിന്റെ കപ്പാസിറ്റൻസ് ഒരു ഫാരഡ് ആയിരിക്കും
ലാറ്റിമർ ക്ലാർക്ക് എന്നയാളാണ് 1861 ൽ മൈക്കൽ ഫാരഡെയുടെ ബഹുമാനാർത്ഥം ഈ പേര് നിർദ്ദേശിച്ചത്. എന്നാൽ ചാർജിന്റെ യൂണിറ്റായിട്ടായിരുന്നു നിർദ്ദേശം
1 ഫാരഡ് എന്നത് വളരെ കൂടിയ അളവാണ്. സാധാരണ കപ്പാസിറ്റുകളുടെ ധാരിത മൈക്രോഫാരഡുകളിലും മറ്റുമാണ് വരുന്നത്. പൈക്കോഫാരഡ്, മൈക്രോഫാരഡ് എന്നിവയാണ് സാധാരണ ഉപയോഗത്തിൽ വരുന്ന അളവുകൾ. സൂപ്പർ കപ്പാസിറ്ററുകളുടെ വരവോടെ മില്ലിഫാരഡ്, ഫാരഡ് എന്നീ യൂണിറ്റുകളും ഉപയോഗിച്ചുവരുന്നു.

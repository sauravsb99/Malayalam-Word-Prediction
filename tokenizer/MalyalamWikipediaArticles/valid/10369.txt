1697-ൽ മാഡം ഡി'അൽനോയ് എഴുതിയ ഒരു ഫ്രഞ്ച് സാഹിത്യത്തിലെ നാടോടിക്കഥയാണ് "ബ്ലൂ ബേർഡ്." 1892-ലെ ആൻഡ്രൂ ലാങ് ശേഖരിച്ച "ദ ഗ്രീൻ ഫെയറി ബുക്ക്" ൽ ഒരു ഇംഗ്ലീഷ് പരിഭാഷ ഉൾപ്പെടുത്തിയിരുന്നു.ദി പ്രിൻസ് ബേർഡ് ആർണെ-തോംപ്സൺന്റെ 432 ഇനം കഥയാണ് ഇത്. "ദി ഫെതർ ഓഫ് ഫിനിസ്റ്റ് ഫാൽക്കൺ", "ദി ഗ്രീൻ നൈറ്റ്", "ദി ഗ്രീനിഷ് ബേർഡ്" എന്നിവ ഈ തരത്തിലുള്ള മറ്റു കഥകളാണ്.
ഒരു സമ്പന്നനായ രാജാവ് തന്റെ പ്രിയ ഭാര്യയെ നഷ്ടപ്പെട്ടതിനുശേഷം, അടുത്തിടെ വിധവയായ ഒരു സ്ത്രീയെ കണ്ടുമുട്ടുകയും പ്രണയത്തിലാവുകയും ചെയ്യുന്നു. അവർ വിവാഹം കഴിക്കുന്നു. രാജാവിന് ഫ്ളോറൈൻ എന്നു പേരുള്ള ഒരു മകളും കൂടാതെ രാജ്ഞിയ്ക്ക് ട്രൂയിടോൺ എന്ന ഒരു മകളും ഉണ്ട്. ഫ്ലോറിൻ സുന്ദരിയും ദയയുള്ളവളുമാണ്. ട്രൂയിടോൺ സ്വാർത്ഥമതിയും ദുഷ്ടയുമാണ്. ആദ്യം മുതൽതന്നെ അവളും അമ്മയും ഫ്ലോറിന്റെ സൗന്ദര്യത്തെക്കുറിച്ച് അസൂയപ്പെട്ടിരുന്നു.
ഒരു ദിവസം, തന്റെ പെൺമക്കളുടെ വിവാഹങ്ങൾ ഉടൻ ക്രമീകരിക്കാൻ സമയം ആയി എന്ന് രാജാവ് അറിയിക്കുന്നു. താമസിയാതെ, രാജകുമാരൻ ചാമിങ് രാജ്യം സന്ദർശിക്കുന്നു. രാജ്ഞി ട്രൂയിടോണിനെ വിവാഹം ചെയ്യാൻ നിശ്ചയിച്ചു. അങ്ങനെ റിസപ്ഷനു വേണ്ടി രാജ്ഞി മകളെ വസ്ത്രധാരണവും ആഭരണങ്ങളും കൊണ്ട് അലങ്കരിക്കുന്നു. കൂട്ടത്തിൽ രാജ്ഞി ഫ്ളോറിന്റെ ആഭരണങ്ങളും വസ്ത്രങ്ങളും മോഷ്ടിക്കാൻ പാരിതോഷികം നൽകി ഒരു സ്ത്രീയെ തരപ്പെടുത്തുന്നു. എന്നാൽ രാജകുമാരന്റെ കണ്ണുകൾ ഫ്ലോറിനിൽ വീഴുന്നതോടെ അവളുടെ പദ്ധതി തകരുന്നു. ഒറ്റനോട്ടത്തിൽതന്നെ ചാമിങ് ഫ്ളോറിനുമായി പ്രണയത്തിലാവുകയും അവളെ മാത്രം ശ്രദ്ധിക്കുകയും ചെയ്യുന്നു. രാജ്ഞിയും ട്രൂയിടോണും വളരെ കോപാകുലരായി. ഫ്ളോറിന്റെ സ്വഭാവത്തെ കരിവാരിത്തേക്കാൻ അവർ ശ്രമിക്കുന്നു. അതിൽ വിജയിച്ച അവർ രാജാവിന്റെ സമ്മതത്തോടെ സന്ദർശകരുടെ ദൈർഘ്യം കഴിയുന്നതുവരെ ഫ്ളോറിനെ പൂട്ടിയിടുന്നു.

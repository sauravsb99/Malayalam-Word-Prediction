കർണാടക സംഗീതജ്ഞനും സംഗീത അദ്ധ്യാപകനുമാണ് മങ്ങാട് നടേശൻ.
കൊല്ലം ജില്ലയിലെ മങ്ങാട് സ്വദേശിയാണ്. തിരുവനന്തപുരം സ്വാതിതിരുനാൾ സംഗീത കോളേജിൽ ശെമ്മങ്കുടി ശ്രീനിവാസ അയ്യർ അടക്കമുള്ള ഗുരുനാഥന്മാരിൽനിന്നാണ് സംഗീതത്തിൽ ശിക്ഷണം നേടിയത്. ആകാശവാണിയിൽ ജോലി ലഭിച്ചതോടെ തൃശൂർ നഗരത്തിൽ താമസമാക്കി. ആകാശവാണിയുടെ ദേശീയ സംഗീത പരിപാടിയിലടക്കം കച്ചേരി നടത്തിയിട്ടുള്ള അദ്ദേഹം കേരളത്തിലെ മികച്ച സംഗീതഗുരുനാഥന്മാരിൽ ഒരാളാണ്. 
ഭാര്യ : നിർമ്മല. മക്കളായ ഡോ. മിനി, പ്രിയ, പ്രിയദർശിനി എന്നിവരും ഗായികമാരാണ്. 

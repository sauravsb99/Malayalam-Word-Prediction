ടായിജിയങ് ദേശീയോദ്യാനം തായ് വാനിലെ ഒൻപത് ദേശീയോദ്യാനങ്ങളിലൊന്നാണിത്. 2009-ൽ നിലവിൽ വന്ന ഈ ദേശീയോദ്യാനം തായ്വാന്റെ തെക്ക്-പടിഞ്ഞാറ് തീരദേശത്ത് സ്ഥിതിചെയ്യുന്നു. ഉദ്യാനത്തിന്റെ ഭൂരിഭാഗവും തായ്നാൻ നഗരത്തിലാണ് കാണപ്പെടുന്നത്. തെക്ക് ഭാഗത്തെ ക്വിങ്ഷാൻ ഫിഷിങ് ഹാർബറിന്റെ കടൽഭിത്തി വരെയും യാൻഷുയി നദിയുടെ തെക്ക് ഭാഗത്തെ തീരത്തുമായി ഈ ഉദ്യാനപ്രദേശം വ്യാപിച്ചുകിടക്കുന്നു. ഗുയോഷെങ് പോർട്ട് ലൈറ്റ് ഹൗസ് ഉദ്യാനത്തിന്റെ അതിരിൽ കാണപ്പെടുന്നു. 393.1 ചതുരശ്രകിലോമീറ്റർ വിസ്തീർണ്ണമുള്ള ഈ ദേശീയോദ്യാനത്തിന്റെ 49.05 ചതുരശ്രകിലോമീറ്റർ കരപ്രദേശമാണ്. യൻഷൂയി നദിയ്ക്കരിൽ നിന്ന് ഡോങ്ജി ദ്വീപുവരെയുള്ള പ്രദേശം 344.05 ചതുരശ്രകിലോമീറ്റർ ആണ്.

ആഗോളസാമ്പത്തികമാന്ദ്യം കാരണം ബ്രിട്ടൻ ഉൾപ്പെടെയുള്ള പല പാശ്ചാത്യ രാജ്യങ്ങളിലും വ്യപക തൊഴിലില്ലായ്മ ഉണ്ടായി. ജോലി നഷ്ടപ്പെട്ട ഒരു വൃദ്ധനെക്കുറിച്ചുള്ള ഒരു 2016 ഇംഗ്ലീഷ് ചലചിത്രമാണ് ഞാൻ, ഡാനിയേൽ ബ്ലേക്ക് . 2016-ലെ കാൻ ചലച്ചിത്രോത്സവത്തിൽ ഇതിന് ഗോൾഡൻ പാം പുരസ്കാരം ലഭിച്ചു. ബ്രിട്ടനിലെ തൊഴിലില്ലായ്മയും ജോലി നഷ്ട്ടപ്പെട്ടവർക്കുള്ള സർക്കാർ സഹായങ്ങളുടെ അഭാവവും ഈ ചിത്രം ചൂണ്ടിക്കാണിച്ചിരുന്നു. അതിനാൽ തൊഴിൽമന്ത്രി അയാൻ ഡങ്കൺ സ്മിത്തും കച്ചവടമന്ത്രി ഗ്രെഗ് ക്ലാർക്കും ഈ ചലചിത്രത്തെ വിമർശിച്ചു. പ്രതിപക്ഷ നേതാവും ലേബർ പാർട്ടിക്കാരനുമായ ജെറെമീ കോർബിൻ ഈ ചിത്രം സംവിധായകൻ കെൻ ലോച്ചിനോടൊപ്പം കാണുകയും ബ്രിട്ടിഷ് പ്രധാനമന്ത്രി തെരേസാ മേ ഇത് ശ്രദ്ധിക്കണമെന്ന് പറയുകയും ചെയ്തു.

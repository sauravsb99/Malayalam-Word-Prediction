അക്രിഡിൻ-വ്യുത്പന്നങ്ങളിൽപ്പെട്ട ഒരു ചായമാണ് അക്രിഫ്ലേവിൻ . ബാഹ്യ അണുനാശിനി ആയി ഉപയോഗിക്കുന്നു. ഓറഞ്ചു നിറത്തിലോ, ബ്രൌൺ നിറത്തിലോ ഉള്ള പൊടി. ശ്വസിക്കുന്നതും കണ്ണിൽ വീഴുന്നതും ദോഷകരം.  അക്രിഡിൻ-ചായങ്ങളെക്കുറിച്ചു പഠനം നടത്തുന്നതിനിടയിൽ പോൾ ഏർളിച്ച് എന്ന ജർമ്മൻ വൈദ്യ ഗവേഷകൻ 1912-ൽ ഈ പദാർഥം കണ്ടുപിടിച്ചു. ഒന്നാം ലോകമഹായുദ്ധ കാലത്ത് ട്രിപ്പാനോസോമ എന്ന സൂക്ഷ്മാണുജീവി നിമിത്തമുണ്ടാകുന്ന ആഫ്രിക്കൻ നിദ്രാരോഗം തടയുന്നതിന് ഔഷധമായി ഇത് ആദ്യം ഉപയോഗിക്കപ്പെട്ടു. സൂക്ഷ്മാണുക്കളുടെ വളർച്ച തടയുവാൻ ശക്തിയുണ്ടെന്ന് മനസ്സിലായതോടെ ആന്റിസെപ്റ്റിക്കായും പ്രയുക്തമായിത്തുടങ്ങി. പൊതുവിൽ ഇതു ഗ്രാം നെഗറ്റീവ് അണുപ്രാണികൾക്കു മാരകമായ പദാർഥമാണ്.
അക്വേറിയത്തിൽ വളർത്തുന്ന മത്സ്യങ്ങളിൽ ഉണ്ടാകുന്ന കുമിൾ രോഗത്തിന് ഇതിന്റെ നേർപ്പിച്ച ലായനി വളരെ ഫലപ്രദമാണ് .

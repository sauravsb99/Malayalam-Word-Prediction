
അംബോസെലി ദേശീയോദ്യാനം, കെനിയയിലെ കജിയാഡോ കൗണ്ടിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. കെനിയ-ടാൻസാനിയ അതിർത്തിയിലുടനീളം പരന്നു കിടക്കുന്ന ആവാസവ്യവസ്ഥയുടെ കാമ്പായ 8,000 ചതുരശ്ര കിലോമീറ്റർ ഉൾപ്പെടെ ദേശീയോദ്യാനത്തിൻറെ ആകെ വിസ്തൃതി, 39,206 ഹെക്ടർ അഥവാ 151 ചതുരശ്ര മൈലാണ്.
ഇവിടുത്തെ പ്രാദേശിക ജനങ്ങൾ പ്രധാനമായും മസായ് വർഗ്ഗക്കാരാണ്. എന്നാൽ രാജ്യത്തിൻറെ മറ്റ് ഭാഗങ്ങളിൽ നിന്നുള്ള ആളുകളെ ഈ പ്രദേശത്തെ വിജയകരമായ ടൂറിസവും ചതുപ്പുനിലങ്ങളുടെ സാമീപ്യത്താലുള്ള സമ്പന്നമായ കൃഷിയും ആകർഷിക്കുകയും ഈ മേഖലയിലേയ്ക്കു കുടിയേറുകയും ചെയ്തു. ഈ തുച്ഛമായ മഴയുള്ള പ്രദേശം ) പക്ഷിനിരീക്ഷകരുടെ പറുദീസയാണ്. ജല പക്ഷികൾ, പെലിക്കൺ, കിംഗ്ഫിഷർ, ക്രേക്സ്, ഹാംമെർകോപ്പുകൾ തുടങ്ങി 400 ഇനം പക്ഷികളെ ഇവിടെ കാണുവാൻ സാധിക്കുന്നു.

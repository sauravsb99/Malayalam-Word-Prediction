ഇറ്റലിയിലെ ബൊളോണയിൽ ജനിച്ച ചിത്രകാരിയായിരുന്നു ലവിന്യ ഫൊണ്ടാന .. പുരുഷന്മാർ മാത്രം വ്യാപരിച്ചിരുന്ന ചിത്രകലാരംഗത്ത് തന്റേതായ വ്യക്തിമുദ്ര പതിപ്പിച്ച വനിതയുമായിരുന്നു. സ്ത്രീ ശരീരങ്ങളുടെ നഗ്നത ചിത്രങ്ങളിൽ ആവാഹിച്ച ആദ്യ വനിതാ ചിത്രകാരിയുമാണ് ലവിന്യ. 13 അംഗങ്ങൾ അടങ്ങിയ കുടുംബത്തിന്റെ ആശ്രയവുമായിരുന്ന ലവിന്യയ്ക്ക് പോപ്പ് ഗ്രിഗറി പതിമൂന്നാമനിൽ നിന്നാണ് ചിത്രങ്ങൾ വരയ്ക്കുന്നതിനുള്ള ആദ്യ കരാർ ലഭിയ്ക്കുന്നത്. ചിത്രങ്ങളിലെ വസ്ത്രധാരണത്തിന്റെ സൂക്ഷ്മതയും വിശദാംശങ്ങളും അവരുടെ ചിത്രങ്ങളുടെ പ്രത്യേകതയാണ്.

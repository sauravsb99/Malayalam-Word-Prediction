ജോർജ്ജിയയിലെ ഏറ്റവും വലിയ രണ്ടാമത്തെ നഗരമാണ് ബടൂമി- Batumi ജോർജ്ജിയയുടെ തെക്കുപടിഞ്ഞാറായി ഒഴുകുന്ന കരിങ്കടലിന്റെ തീരത്താണ് ഈ നഗരം സ്ഥിതിചെയ്യുന്നത്. ലെസ്സർ കോക്കസസ് പർവ്വത നിരയുടെ താഴ്‌വരയിലുള്ള കുന്നിന്റെ സമീപത്തുള്ള മിതോഷ്ണ മേഖലാ പ്രദേശത്താണ് ഈ നഗരം. ബറ്റൂമി അതിന്റെ വ്യത്യസ്തമായ കാലാവസ്ഥ കാരണം ഏറെ തിരക്കേറിയ പ്രസിദ്ധമായ ഒരു വിനോദ സഞ്ചാര കേന്ദ്രമാണ്.ഇളം ചൂടുള്ള സമയത്താണ് ഇവിടത്തെ തീര പ്രദേശങ്ങളിൽ ഏറെ ജനത്തിരക്ക് അനുഭവപ്പെടുന്നത്. ശൈത്യകാലത്ത് ഈ പ്രദേശം പൂർണമായും മഞ്ഞിൽ പൊതിഞ്ഞ അവസ്ഥയിലായിരിക്കും.ബടൂമിയിലെ സമ്പദ്ഘടനയുടെ മുഖ്യപങ്കും ടൂറിസവും ചൂതാട്ടവുമാണ്. എന്നാൽ ഈ പട്ടണം പ്രധാന തുറമുഖ നഗരം കൂടിയാണ്. കപ്പൽ നിർമ്മാണം, ഭക്ഷ്യ സംസ്‌കരണം എന്നീ വ്യവസായങ്ങളും ഇവിടെയുണ്ട്. 2010 മുതൽ, ബടൂമിയിൽ ആധുനിക രീതിയിലുള്ള വൻ കെട്ടിടങ്ങൾ നിർമ്മിച്ചു. അതുപോലെ, 19ആം നൂറ്റാണ്ടിലെ പഴയ പട്ടണത്തിലെ വൻ സൗധങ്ങൾ പുനസ്ഥാപിക്കുകയും ചെയ്തു.

കോൾശിസ് സാമ്രാജ്യ കാലത്ത് ബത്തൂസ് - ബാത്തിസ് എന്ന പേരിലായിരുന്നു ഈ പ്രദേശം അറിയപ്പെട്ടിരുന്നത്. പുരാതന ഗ്രീക്ക് കോളനിയുടെ ഭാഗമായിരുന്നു ഈ പ്രദേശം. പുരാതന ഗ്രീക്ക് പദമായ βαθύς λιμεν bathus limen / βαθύς λιμήν bathys limin ൽ നിന്നാണ് ഇത് ഉത്ഭവിച്ചത്. ആഴമുള്ള തുറമുഖം എന്നാണ് ഈ പദത്തിന്റെ അർത്ഥം.ഏഡി 117 മുതൽ 138 വരെ റോമാചക്രവർത്തിയായിരുന്ന ഹാഡ്രിയൻ ഭരണ കാലത്ത് സുരക്ഷിതമായ ഒരു റോമൻ തുറമുഖമായിരുന്നു ഈ പ്രദേശം.പത്താം നൂറ്റാണ്ടോട് അടുത്ത സമയത്താണ് ഈ പ്രദേശം ജോർജ്ജിയ കിങ്ഡത്തിന്റെ ഭാഗമാകുന്നത്.
ബടൂമി തെരുവ്‌
Batumi Neptun Square
ബടൂമി ബീച്ച്‌
Batumi Mosque

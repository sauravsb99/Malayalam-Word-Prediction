റാഗിംഗ് ആദ്യ വർഷം സ്കൂളിലോ കോളിജിലോ ചേരുന്നവരോട് മുതിർന്ന വിദ്യാർഥികൾ കാണിക്കുന്ന നാശോന്മുഖമായ സ്വഭാവ വൈകൃതമാണ് റാഗിംഗ് എന്നറിയപ്പെടുന്നത്. ഇന്ത്യയിൽ ഇത് നിയമവിരുദ്ധവും ശിക്ഷാർഹവുമായ കുറ്റമാകുന്നു. തുടക്കക്കാരെ വിദ്യാലയത്തിന്റെ അന്തരീക്ഷവുമായി പാകപ്പെടുത്താനെന്ന വ്യാജേനയാണ് മുതിർന്ന വിദ്യാർഥികൾ ഇതു ചെയ്യുന്നത്. ഇതിൽ വ്യക്തിപരമായ ഉപദ്രവവും ലൈംഗിക ചൂഷണവുംവരെ പലപ്പോഴും ഉണ്ടാകുന്നതായി കണ്ടുവരുന്നു. പലപ്പോഴും ജൂനിയർ വിദ്യാർഥികളുടെ വ്യക്തിത്വത്തെ ഇടിച്ചുതാഴ്ത്തി അവരിൽ ദാസ്യമനോഭാവം വളർത്തുവാൻ ഇടയാക്കുന്നു. ഇന്ത്യയിലെ പേരുകേട്ട പല ഉന്നത വിദ്യാഭ്യാസ സ്ഥാപനങ്ങളിലും പ്രത്യേകിച്ച് മെഡിക്കൽ കോളേജുകൾ, റാഗിങ്ങ് കുപ്രസിദ്ധമായിരുന്നു. ഇത് പല പരിധികളേയും ലംഘിച്ച് ഇതിനു വിധേയമാകുന്ന കുട്ടികളുടെ മരണത്തിനോ മാനസികനില തകരാറിലായി പഠനത്തെ ബാധിച്ച് അവരുടെ ലക്ഷ്യം സാക്ഷാൽക്കരിക്കുന്നതിൽനിന്നും വ്യതിചലിക്കാനും ഇടയാക്കുന്നുണ്ട്. മനുഷ്യാവകാശലംഘനമായി ഇതു മാറിയിട്ടുണ്ട്.
ഇപ്പോൾ കോടതിയുടെയും പൊതുസമൂഹത്തിന്റെയും ശക്തമായ ഇടപേടലും ആവശ്യമായ നിയമനിർമ്മാണവും മൂലം റാഗിംഗ് ഗണ്യമായി കുറഞ്ഞിട്ടുണ്ട്. ഇന്ത്യാ ഗവൺമെന്റ് റാഗിംഗ് പരാതികൾ പരിഹരിക്കാനായി ആന്റി റാഗിങ് ഹെൽപ് ലൈൻ സജ്ജമാക്കിയിട്ടുണ്ട്. എങ്കിലും ഒറ്റപ്പെട്ട സംഭവങ്ങൾ റിപ്പോർട്ട് ചെയ്തുവരുന്നുണ്ട്. എങ്കിലും, പത്രവാർത്തകൾപ്രകാരം ഒരു മലയാളി നഴ്സിംഗ് വിദ്യാർഥിനി 2016ൽ ക്രൂരമായ റാഗിംഗിനു വിധേയയായി എന്നു പറയപ്പെടുന്നു. 
വിശ്വജാഗ്രതി മിഷൻ സുപ്രീം കോർട്ടിൽ ഫയൽ ചെയ്ത പൊതുതാത്പര്യ ഹർജ്ജിയാണ് റാഗിങ്ങിനെതിരായി കർശന നടപടിയെടുക്കാൻ സർക്കാറിനെ പ്രേരിപ്പിച്ചത്. മഡിക്കൽ കൗൺസിൽ ഓഫ് ഇന്ത്യ ഇന്ത്യയിലെ മെഡിക്കൽ കോളേജുകളിലേയ്ക്ക് റാഗിങ്ങിനെതിരായ വ്യക്തമായ നിർദ്ദേശങ്ങൾ നൽകിയിട്ടൂണ്ട്. 2009 മാർച്ചിൽ പുറത്തിറക്കിയ റെഗുലേഷൻ പ്രകാരം ലക്ഷ്യം: ഏതു തരത്തിലുള്ള റാഗിങ്ങും ഈ രാജ്യത്തെ എല്ലാ മേഡിക്കൽ കോളിജുകളിൽനിന്നും അനുബന്ധ സ്ഥാപനങ്ങളിൽനിന്നും ഇല്ലാതാക്കുക. ഇതിനെതിരെ റാഗിംഗ് കൃത്യത്തിൽ ഏർപ്പെടുന്നവർക്ക് കർശന ശിക്ഷ ഉറപ്പുവരുത്തുക. അതിനുള്ള നിയമം നടപ്പാക്കുക.താഴെപ്പറയുന്നവ റാഗിംഗ് എന്ന കുറ്റകൃത്യത്തിൽപ്പെടുന്നതാണ്. : 
കേന്ദ്ര സർക്കാറിന്റെയും അതത് സംസ്ഥാനസർക്കാരിന്റെയും നിർദ്ദേശപ്രകാരവും നിയമമനുസരിച്ചും മെഡിക്കൽ കോളിജുകളിലും സർവ്വകലാശാലകളിലും റാഗിംഗ് ഒരു ഗുരുതരമായ കുറ്റമായിക്കാണുകയും അതിനെ കർശനമായി തടയാനുള്ള നടപടികൾ എടുക്കുകയും വേണം. ഇത് സ്ത്രീകൾക്കും എസ്. സി എസ് റ്റി യിൽപ്പെട്ട വ്യക്തികൾക്കും എതിരായി പ്രത്യേകിച്ചും നടക്കുന്ന റാഗിംഗ് എല്ലാ മെഡിക്കൽ സ്ഥാപനങ്ങളിലുമ്നിരോധിക്കാൻ വേണ്ട നടപടിയെടുക്കണം. 
എല്ലാത്തരം റാഗിംഗും അതിന്റെ എല്ലാ രൂപവും മുഴുവനായി, മെഡിക്കൽ കോളിജുകളിലും സർവ്വകലാശാലകളിലും അവയുടെ ഭാഗമായ ക്ലാസ് മുറികളിലും താമസസ്ഥലത്തും കായിക രംഗത്തും കാന്റീനിലും ആയവ കാമ്പസിലാണെങ്കിലും അല്ലെങ്കിലും അവിടത്തെ വിദ്യാർഥികളെ സംബന്ധിച്ച് എല്ലാത്തരത്തിലുള്ള, അവ സ്വകാര്യമോ സർക്കാർ സംവിധാനത്തിലുള്ളതോ ആയ ഗതാഗത സംവിധാനങ്ങളിലും നിരോധിച്ചിരിക്കുന്നു.
മെഡിക്കൽ കോളിജിലും അതുമായി ബന്ധപ്പെട്ട സർവ്വകലാശാലകൾ മറ്റു സ്ഥാപനങ്ങൾ ഇവയിലും റാഗിംഗ് എന്ന കുറ്റകൃത്യം ചെയ്യുന്നവർക്കെതിരായി കർശനമായ നടപടികൾ സ്വീകരിക്കണം. 
അഡ്മിഷനു മുമ്പ് ചെയ്യേണ്ടവ :
നിർദ്ദേശമടങ്ങിയ ലഘുലേഖ ഓരോ വിദ്യാർഥിക്കും നൽകണം. 
റാഗിംഗ് നിരോധന കമ്മറ്റി: എല്ലാ വിദ്യാഭ്യാസസ്ഥാപനങ്ങളിലും ഒരു റാഗിംഗ് നിരോധന കമ്മറ്റിയും റാഗിംഗ് നിരോധന സ്ക്വാഡും വേണം. ഇതിന്റെ മേധാവി സ്ഥാപനമേധാവി ആയിരിക്കണം. 
വിദ്യാർഥികൾ പഠിക്കുന്ന എലാ സ്ഥാപനങ്ങളിലും റാഗിങ്ങിനെതിരായ കർശന നിയമങ്ങൾ നിലവിലുണ്ട്. യൂണിവേഴ്സിറ്റി ഗ്രാന്റ്സ് കമ്മിഷനും ഈ കുറ്റകൃത്യത്തിനെതിരായി കർശന നിർദ്ദേശങ്ങൾ വിദ്യാഭ്യാസ സ്ഥാപനങ്ങൾക്ക് നൽകിയിട്ടുണ്ട്. 

കർണ്ണാടക സംഗീതത്തിൽ ഇന്ന് പ്രചാരത്തിലിരിക്കുന്ന താളങ്ങളിൽ ഒന്നാണ് ഖണ്ഡജാതി അടതാളം. അടതാളം എന്നുമാത്രം പറഞ്ഞാൽ ഖണ്ഡജാതി അടതാളമാണ് വിവക്ഷിതം. കല്യാണി, തോടി എന്നീ രാഗങ്ങളിൽ ഖണ്ഡജാതി അടതാളത്തിലുള്ള കീർത്തനങ്ങളും കൃതികളും ചിട്ടപ്പെടുത്തിയിട്ടുണ്ട്. 
അടതാളത്തെ 1100 എന്ന രീതിയിൽ രേഖപ്പെടുത്താം . ഇതിൽ 1 എന്നത് ലഘുവിനെ സൂചിപ്പിക്കുന്നു . 0 എന്നത് ദ്രുതത്തെ സൂചിപ്പിക്കുന്നു . അതായത് അടി - അടി -അടി വീശ്‌ - അടി വീശ്‌ എന്നതാണ് അട താളത്തിന്റെ ക്രമം. ഇതിൽ ഓരോ അടിക്കുംഅഞ്ചക്ഷരവും ധൃതത്തിനു രണ്ടക്ഷരവും കണക്കാക്കിയാൽ അത് ഖണ്ഡ ജാതി അട താളം ആയി . 
ഉദാഹരണത്തിന് ഒരു അടിക്കു അഞ്ച് അക്ഷരം; അതായത് "ത കി ട ത ക + ത കി ട ത ക + രണ്ടക്ഷരം  + രണ്ടക്ഷരം  . ഇവിടെ ലഘുവിന് ഖണ്ഡ ജാതി ആണ് . അതായത് ഒരു അടിക്കു ശേഷം നാല് വിരൽ എണ്ണം. അങ്ങനെ രണ്ടു ലഘു ചേർന്ന് 10 അക്ഷരം. ഒരു അടിയും ഒരു വീശും ചേർന്നാൽ ഒരു ദ്രുതം ആയി. അങ്ങനെയുള്ള 2 ദ്രുതം  ആദ്യത്തെ 2 ലഘുവിനോട് ചേർത്താൽ മൊത്തത്തിൽ 14 അക്ഷര കാലമാവും .ഇങ്ങനെ പതിനാല് ആക്ഷരങ്ങൾ  ഉള്ള ഈ ഒരു ക്രമത്തെ ഒരു താളവട്ടമായി കണക്കാക്കുമ്പോൾ അത് ഖണ്ഡ ജാതി അട താളമായി. 
പതിനെട്ടാം നൂറ്റാണ്ടിൽ ജീവിച്ചിരുന്ന പഷിമിരിയം ആദിയപ്പയ്യ രചിച്ച ഭൈരവി രാഗത്തിലുള്ള 'വിരിബോണി' എന്ന് തുടങ്ങുന്ന പ്രശസ്തമായ വർണം  അട താളത്തിൽ  ആണ് ചിട്ടപ്പെടുത്തിയിരിക്കുന്നത് .

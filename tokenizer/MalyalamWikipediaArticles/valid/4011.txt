ഇന്ത്യയിലൂടെയും നേപ്പാളിലൂടെയും ഒഴുകുന്ന ഒരു നദിയാണ് ഗന്തക്. നേപ്പാളിൽ ഇത് ഗന്തകി, കലി ഗന്തകി, നാരായണി എന്നീ പേരുകളിൽ അറിയപ്പെടുന്നു. ഗംഗാ നദിയുടെ ഒരു പോഷകനദിയാണിത്. നേപ്പാളിലെ മസ്റ്റാങ് ജില്ലയിലെ ടിബറ്റൻ സമതലത്തിലാണ് കലി ഗന്തകിയുടെ ഉദ്ഭവം. സമുദ്രനിരപ്പിൽനിന്ന് 7620 മീറ്റർ ഉയരത്തിലാണ് ഈ പ്രദേശം. നേപ്പാളിലെ പ്രധാന ജലവൈദ്യുത പദ്ധതിയും ഇൻഡോ-നേപ്പാൾ അതിർത്തിയിലെ വാൽമികിനഗറിലെ ജലസേചന, ജലവൈദ്യുത പദ്ധതിയും ഈ നദിയിക്ക് കുറുകെയാണ് നിർമിച്ചിരിക്കുന്നത്. ത്രിവേണിയിൽ വച്ചാണ് നദി ഇന്ത്യയിലേക്ക് കടക്കുന്നത്. പാറ്റ്നക്കടുത്തവച്ച് ഗംഗയോട് ചേരുന്നു. 630 കിലോമീറ്റർ ആണ് ഈ നദിയുടേ ആകെ നീളം. അതിൽ 330 കിലോമീറ്റർ നേപ്പാളിലൂടെയും ടിബറ്റിലൂടെയും 300 കിലോമീറ്റർ ഇന്ത്യയിലൂടെയുമാണ് ഒഴുകുന്നത്.

ഏഷ്യയുടെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

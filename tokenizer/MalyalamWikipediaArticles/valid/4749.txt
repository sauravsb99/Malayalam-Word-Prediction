മഹാഭാരതത്തിന്റെ അനുബന്ധമായി വ്യാസമുനി രചിച്ച കൃതിയാണ് ഹരിവംശം . ഇതിനെ ഹരിവംശ പുരാണമെന്നും പറയുന്നു .ഭഗവാൻ കൃഷ്ണന്റെയും യാദവകുലത്തിന്റെയും ചരിത്രമാണ് വ്യാസമുനി ഇതിൽ ആഖ്യാനം ചെയ്തിട്ടുള്ളത് . ശ്രീകൃഷ്ണന്റെ പ്രവർത്തികളെ വിശദമായും അദ്ദേഹത്തിന്റെ ഭൂലോക ജീവിതത്തെ വളരെ ഭംഗിയോടെയും ഇതിൽ വ്യാസൻ വിവരിച്ചിട്ടുണ്ട് . ശ്രീകൃഷ്ണന്റെ ജീവചരിത്രം പഠിക്കുവാൻ ഈ കൃതി ധാരാളം മതിയാകുന്നതാണ് .
മഹാഭാരതം, ആദിപർവ്വം, അദ്ധ്യായം 2, പർവ്വസംഗ്രഹപർവ്വം പ്രകാരം മഹാഭാരതത്തിലെ ശ്ളോകസംഖ്യ ഇപ്രകാരമാണ് . ആദിപർവ്വം - 8884, സഭാപർവ്വം -2511, വനപർവ്വം -11664, വിരാടപർവ്വം -2050, ഉദ്യോഗപർവ്വം -6698, ഭീഷ്മപർവ്വം -5884 ,ദ്രോണപർവ്വം -8909 ,കർണ്ണപർവ്വം -4964, ശല്യപർവ്വം -3220, സൗപ്തികപർവ്വം -870, സ്ത്രീപർവ്വം -775 ,ശാന്തിപർവ്വം -14732 ,അനുശാസനപർവ്വം -8000 ,അശ്വമേധികപർവ്വം -3320, ആശ്രമവാസികപർവ്വം -1506, മൗസലപർവ്വം -320, മഹാപ്രസ്ഥാനപർവ്വം -320, സ്വർഗ്ഗാരോഹണപർവ്വം -209 . ഇതിനു പുറമെ, ഹരിവംശവും മഹാഭാരതത്തിന്റെ അനുബന്ധമായി വ്യാസമുനി രചിച്ചിട്ടുണ്ട് . അതിനു 12000 ശ്ളോകങ്ങളുണ്ട്‌ . മൊത്തം ശ്ളോകങ്ങൾ മഹാഭാരതത്തിലെ 18 പർവ്വങ്ങളിലും കൂടി 84836 ആകുന്നു . 12000 ശ്ളോകങ്ങളുള്ള ഹരിവംശവും കൂടിച്ചേർന്നു 96836 ശ്ളോകങ്ങളുണ്ട് . എന്നാൽ വാസ്തവത്തിൽ മഹാഭാരതത്തിൽ ഒരുലക്ഷം ശ്ളോകങ്ങളുണ്ടെന്നു മഹാഭാരതത്തിൽ തന്നെ ആദിപർവ്വത്തിൽ വ്യക്തമായി പറയുന്നുമുണ്ട് . മേൽപ്പറഞ്ഞ വർണ്ണനയും വ്യാസന്റേതായി മഹാഭാരതത്തിൽ ഉള്ളത് തന്നെയാണ് . മഹാഭാരതത്തിലെ മൊത്തം പദ്യവാക്യങ്ങളുടെ എണ്ണം ഒന്നേകാൽ ലക്ഷത്തോളം വരുന്നു . ഈ മഹാഭാരതം മൂലമാണ് കുഞ്ഞിക്കുട്ടൻ തമ്പുരാനും, Kisori Mohan Ganguly-യും ഒക്കെ വിവർത്തനം ചെയ്തിട്ടുള്ളത് . 
എന്നാൽ ഒന്നിലധികം പദ്യവാക്യങ്ങൾ വരുന്ന ശ്ളോകങ്ങൾ പരിഗണിച്ചാൽ, കുഞ്ഞിക്കുട്ടൻ തമ്പുരാനും, ഉം ഒക്കെ വിവർത്തനം ചെയ്ത മഹാഭാരതത്തിൽ ശ്ളോകങ്ങളുടെ എണ്ണം ഏതാണ്ട് 96000 വരുന്നതും, ഹരിവംശത്തിൽ ഏതാണ്ട് മൂന്ന് പർവ്വങ്ങളിലും കൂടി 4000 വരുന്നതുമായിരിക്കും . അപ്പോൾ ഹരിവംശത്തിലെ 4000 ശ്ളോകങ്ങൾ കൂടി ചേർന്നാലേ മൊത്തത്തിൽ ഒരു ലക്ഷം ശ്ളോകങ്ങൾ എന്ന സംഖ്യ തികയുന്നുള്ളൂ എന്ന് കാണാവുന്നതാണ് . കുഞ്ഞിക്കുട്ടൻ തമ്പുരാനും, Kisori Mohan ഗാംഗുലിയും വിവർത്തനം ചെയ്ത മൂലഭാരതത്തിൽ പദ്യവാക്യങ്ങളുടെ എണ്ണം 125000 ഉം, ഇരട്ട പദ്യവാക്യങ്ങൾ വരുന്നതുൾപ്പെടെയുള്ള മൊത്തം ശ്ളോകങ്ങളുടെ എണ്ണം 100000 ഉം ആണ് . അതിൽ തന്നെ ഹരിവംശത്തിലെ പദ്യവാക്യങ്ങളുടെ എണ്ണം ഏതാണ്ട് പതിനാറായിരത്തിനു മേല് വരും . മൊത്തം ശ്ളോകങ്ങൾ അഥവാ പദ്യങ്ങളുടെ എണ്ണം 4000 വരികയും ചെയ്യും . അപ്പോൾ ഒരു ശ്ളോകത്തിനും ശരാശരി 4 പദ്യവാക്യങ്ങൾ വരുന്നു .
ഹരിവംശത്തിന് ഹരിവംശപർവ്വം, വിഷ്ണുപർവ്വം, ഭവിഷ്യൽ പർവ്വം എന്നിങ്ങനെ മൂന്ന് പർവ്വങ്ങളുണ്ട് . ഇതിൽ കൃഷ്ണന്റെ ജനനവും ചന്ദ്രവംശാനു കഥനവും യാദവവംശ ചരിത്രവും ഹരിവംശത്തിലെ ആഖ്യാനങ്ങളിൽ പ്രധാനവും, കൃഷ്ണന്റെ ലീലകളെ വിഷ്ണുപർവ്വത്തിലും, ഭാവി കഥനങ്ങളെയും വൈഷ്ണവ-ശൈവ വർണ്ണനകളെയും ഭവിഷ്യൽ പർവ്വത്തിലും കാണുവാൻ സാധിക്കും . 
ഹരിവംശപർവ്വം - അദ്ധ്യായങ്ങളുടെ എണ്ണം 55, വിഷ്ണുപർവ്വം - അദ്ധ്യായങ്ങളുടെ എണ്ണം 128, ഭവിഷ്യൽപർവ്വം അദ്ധ്യായങ്ങളുടെ എണ്ണം 134 എന്നിങ്ങനെയാണ് .
ഹരിവംശസ്തപർവ്വ പുരാണം ഖില സംജ്ഞിതം
വിഷ്ണുപർവ്വ ശിശോശ്ചര്യാ വിഷ്ണോ കംസവധസ്ഥതാ 
ഭവിഷ്യം പർവ്വചാപ്യുക്തം ഖിലേഷ്വോവാദ്‌ഭുതം മഹത്
ഏതൾ പർവ്വശതം പൂർണ്ണം വ്യാസേനോക്തം മഹാത്മനാ 

 ഹരിവംശപുരാണം ഖിലവും, വിഷ്ണുപർവ്വത്തിൽ കൃഷ്ണന്റെ ബാലലീലകളും കംസവധവും ഉൾപ്പെട്ടതും, ഭവിഷ്യപർവ്വം അത്യന്തം മഹത്തും ഭാവികാര്യങ്ങൾ ഉൾക്കൊണ്ടതുമാണ് ഇത്തരത്തിൽ മൊത്തം നൂറു പർവ്വങ്ങളാൽ മഹാത്മാവായ വ്യാസമുനി രചിച്ചതുമാകുന്നു .
ഇത്തരത്തിൽ വ്യാസൻമുനി തന്നെയാണ് ഹരിവംശം രചിച്ചതെന്നു മഹാഭാരതത്തിൽ കാണുന്നു . അങ്ങനെയെങ്കിൽ ഹരിവംശം വ്യാസൻ രചിച്ചുവെന്നു പറഞ്ഞിരിക്കുന്ന പ്രസ്തുത ശ്‌ളോകം വ്യാസൻ എഴുതിയതാണോ എന്നൊരു ചോദ്യം നിലനിൽക്കുന്നു . കൂടാതെ ഹരിവംശം വ്യാസനാണ് എഴുതിയതെങ്കിൽ വ്യാസൻ എഴുതിയതെന്നു മഹാഭാരതത്തിൽ വാദിക്കുന്ന ഭാഗം വ്യാസൻ എഴുതിയതാകില്ല എന്നും വാദിക്കുന്നവരുണ്ട് . എന്തായാലും ഹരിവംശം വ്യാസൻ എഴുതിയതെന്നത് ഭാരതീയരുടെ പണ്ടുമുതലേയുള്ള വിശ്വാസമാണ് . ഹരിവംശത്തിന്റെ കാര്യത്തിൽ മഹാഭാരതത്തിൽ തന്നെ ഇങ്ങനെയൊരു ആഖ്യാനം കാണുന്നതുകൊണ്ടു ഹരിവംശം വ്യാസനിർമ്മിതം തന്നെയാണെന്നത് സുവ്യക്തമാണ് .

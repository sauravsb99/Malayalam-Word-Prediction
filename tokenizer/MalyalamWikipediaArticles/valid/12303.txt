ഒരു ഇംഗ്ലീഷ് ചലച്ചിത്ര സംവിധായകനും, ചലച്ചിത്ര നിർമ്മാതാവുമാണ് ഡാനി ബോയൽ . ഷാലോ ഗ്രേവ്, ട്രെയിൻസ്പോട്ടിങ്ങ്, 28 ഡേയ്സ് ലേറ്റർ, മില്യൺസ്, സൺഷൈൻ, സ്ലംഡോഗ് മില്യണെയർ, 127 അവേർസ് എന്നീ ചലച്ചിത്രങ്ങളുടെ പേരിലാണ് ബോയൽ ശ്രദ്ധിക്കപ്പെടുന്നത്. സ്ലംഡോഗ് മില്യണെയറിന്റെ സംവിധാനത്തിനു മികച്ച സംവിധായകനുള്ള ഓസ്കാർ പുരസ്കാരമുൾപ്പെടെ നിരവധി പുരസ്കാരങ്ങൾ നേടിയിട്ടുണ്ട്. 2008-ലെ ഓസ്റ്റിൻ ഫിലിം ഫെസ്റ്റിവലിലും പ്രേക്ഷകർ തെരഞ്ഞെടുത്ത സംവിധായകനുള്ള പുരസ്കാരവും, കഴിവിലും മികച്ച സംവിധായകനുള്ള പുരസ്കാരവും ബോയെൽ നേടി. 2010 ജൂൺ 17-നു് 2012 ഒളിമ്പിക്സ് മത്സരങ്ങളുടെ ഉദ്ഘാടന ചടങ്ങിന്റെ കലാ സംവിധായകനായി ബോയെൽ തെരഞ്ഞെടുക്കപ്പെട്ടു.

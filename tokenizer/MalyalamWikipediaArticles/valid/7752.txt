പാകിസ്താൻ ക്രിക്കറ്റ് ചരിത്രത്തിലെ മികച്ച ബാറ്റ്‌സ്മാന്മാരിൽ ഒരാളാണ് ഹനീഫ് മുഹമ്മദ് . 1952 മുതൽ 70 വരെയുള്ള കാലഘട്ടത്തിൽ 55 ടെസ്റ്റ് മത്സരങ്ങളിൽ ഹനീഫ് പാകിസ്താനു വേണ്ടി കളിച്ചു.1958 ൽ വെസ്റ്റിൻഡീസിനെതിരെ ബ്രിഡ്ജ്ടൗണിൽ വച്ച് നേടിയ 337 റൺസാണ് ഉയർന്ന സ്‌കോർ.1959 ൽ തന്നെ ലോക ക്രിക്കറ്റിലെ ഇതിഹാസം സർ ഡൊണാൾഡ് ബ്രാഡ്മാന്റെ റെക്കോഡും അദ്ദേഹം തകർത്തിരുന്നു. ഫസ്റ്റ് ക്ലാസ് ക്രിക്കറ്റിലെ ഏറ്റവും ഉയർന്ന സ്‌കോർ എന്ന റെക്കോഡാണ് അദ്ദേഹം സ്വന്തം പേരിലാക്കിയത്. 499 റൺസാണ് അദ്ദേഹം നേടിയത്. 499 ൽ നിൽക്കെ 500 തികയ്ക്കാനായി റണ്ണിന് ശ്രമിക്കുമ്പോൾ റൺ ഔട്ട് ആകുകയായിരുന്നു.2014ൽ ഇന്ത്യക്കെതിരെ ബ്രണ്ടൻ മെക്കല്ലം രണ്ടാം ഇന്നിംഗ്‌സിൽ ട്രിപ്പിൾ സെഞ്ച്വറി നേടും വരെ ഹനീഫ് മാത്രമായിരുന്നു ടെസ്റ്റ് ക്രിക്കറ്റ് ചരിത്രത്തിൽ രണ്ടാം ഇന്നിങ്‌സിൽ ട്രിപ്പിൾ സെഞ്ച്വറി നേടിയ ഏക ബാറ്റ്‌സ്മാൻ.

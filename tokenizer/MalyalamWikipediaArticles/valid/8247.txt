ഐഡ നൊഡക്ക് 1934-ൽ അണുവിഘടനത്തെക്കുറിച്ച് ആദ്യമായി ആശയം അവതരിപ്പിച്ച ജർമ്മൻ രസതന്ത്രജ്ഞയും ഭൗതികശാസ്ത്രജ്ഞയുമാണ്. രസതന്ത്രത്തിൽ മൂന്നുപ്രാവശ്യം നാമനിർദ്ദേശം ചെയ്യപ്പെട്ട ഇവർ ഭർത്താവായ വാൾട്ടർ നൊഡക്ക് എന്ന രസതന്ത്രജ്ഞനുമായി ചേർന്ന് 75 -ാമത്തെ മൂലകമായ റീനിയം കണ്ടുപിടിച്ചു. 
1896-ൽ ലാകൗസെനിലെ വെസെൽ ആണ് നൊഡക്ക് ജനിച്ചത്. രസതന്ത്രം പഠിച്ച ജർമ്മനിയിലെ ആദ്യവനിതയായിരുന്നു ഇവർ. 1921 -ൽ നൊഡക്ക് ബർലിനിലെ ടെക്നിക്കൽ യൂണിവേഴ്സിറ്റിയിൽ നിന്ന് ഹൈയർ ആലിഫാറ്റിക് ഫാറ്റിആസിഡ് അൺഹൈഡ്രൈഡ്സ് എന്ന വിഷയത്തിൽ ഡോക്ടറേറ്റ് നേടി. പിന്നീട് ഈ ഫീൽഡിൽതന്നെ പ്രവർത്തിക്കുകയും ചെയ്തു. ജർമ്മനിയിലെ കെമിക്കൽ ഇൻഡസ്ട്രിയിൽ പ്രൊഫഷണൽ പൊസിഷനിലെത്തിയ ആദ്യ വനിതയായിരുന്നു നൊഡക്ക് .1926-ൽ രസതന്ത്രജ്ഞനായ വാൾട്ടർ നൊഡക്കിനെ വിവാഹം ചെയ്തു. ഒരു വർക്ക് യൂണിറ്റിൽ വിവാഹത്തിനുമുമ്പും ശേഷവും രണ്ടുപേരും ഒന്നിച്ചാണ് പ്രവർത്തിച്ചിരുന്നത്. ഇതുകൂടാതെ നൊഡക്ക് സ്ട്രാസ്ബർഗ് യൂണിവേഴ്സിറ്റിയിലും പ്രവർത്തിച്ചിരുന്നു. 

ബംഗ്ലാദേശ്-അമേരിക്കൻ വിദ്യാഭ്യാസ പ്രവർത്തകൻ സൽമാൻ ഖാൻ 2006 ൽ രൂപവൽകരിച്ച ലാഭേച്ഛയില്ലാതെ പ്രവർത്തിക്കുന്ന ഒരു വിദ്യാഭ്യാസ സംഘടനയാണ് ഖാൻ അക്കാദമി."ആർക്കും എവിടെയും ഉയർന്ന നിലവാരത്തിലുള്ള വിദ്യാഭ്യാസം നൽകുക" എന്ന സന്ദേശത്തോടെയുള്ള അദ്ദേഹത്തിന്റെ സൗജന്യ വെബ്‌സൈറ്റ്, യൂട്യൂബിലൂടെ നൽകപ്പെടുന്ന വിഡിയോ ടുട്ടോറിയലിന്റെ 2,600 ചെറു പ്രഭാഷണങ്ങൾ ഉൾകൊള്ളുന്നതാണ്. ഗണിതശാസ്ത്രം, ചരിത്രം, സാമ്പത്തികശാസ്ത്രം, ഭൗതികശാസ്ത്രം, രസതന്ത്രം, ജീവശാസ്ത്രം, സാമ്പത്തികശാസ്ത്രം, ജ്യോതിശാസ്ത്രം, കമ്പ്യൂട്ടർ ശാസ്ത്രം എന്നീ വിവിധ വിഷയങ്ങളിലുള്ളതാണ് ഈ വീഡിയോ ട്യൂട്ടോറിയലുകൾ. വെബ്സൈറ്റ്, അതിന്റെ ഉള്ളടക്കം എന്നിവ പ്രധാനമായും ഇംഗ്ലീഷിൽ നൽകിയിട്ടുണ്ട്. എന്നാൽ സ്പാനിഷ്, പോർച്ചുഗീസ്, ഹീബ്രു, ഇറ്റാലിയൻ, റഷ്യൻ, ചൈനീസ്, ടർക്കിഷ്, ഫ്രഞ്ച്, ബംഗാളി, ഹിന്ദി, ജർമൻ തുടങ്ങിയ ഭാഷകളിലും ഈ ഉള്ളടക്കം ലഭ്യമാണ്.
സംഘടനകളുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

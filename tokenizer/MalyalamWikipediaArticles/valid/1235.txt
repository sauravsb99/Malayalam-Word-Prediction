റയാൻ തോമസ് ഗോസ്ലിങ്ങ് ഒരു കനേഡിയൻ നടനും സംഗീതജ്ഞനുമാണ്. ഡിസ്നി ചാനലിന്റെ പരിപാടിയായ ദ മിക്കി മൗസ് ക്ലബിൽ ഒരു ബാലതാരമായിട്ടാണ് ഗോസ്ലിങ്ങ് തന്റെ കരിയർ തുടങ്ങിയത്. തുടർന്ന് അദ്ദേഹം ആർ യു അഫ്രെയ്ഡ് ഓഫ് ദ ഡാർക്ക്?, ഗൂസ്ബംപ്സ് എന്നീ പരിപാടികളിൽ അഭിനയിച്ചു. 2001 ഇറങ്ങിയ ദ ബിലീവർ ആണ് അദ്ദേഹം അഭിനയിച്ച ആദ്യ ചലച്ചിത്രം. തുടർന്ന് മർഡർ ബൈ നമ്പേർസ്, ദി സ്ലോട്ടർ റൂൾ, ദ യുണൈറ്റഡ് സ്റ്റേറ്റ്സ് ഓഫ് ലെലാന്റ് തുടങ്ങിയ സ്വതന്ത്ര ചലച്ചിത്രങ്ങളിൽ അഭിനയിച്ചു. 
2004-ൽ വാണിജ്യപരമായി വിജയകരമായ റൊമാന്റിക് ചിത്രം നോട്ട്ബുക്കിലൂടെ ഗോസ്ലിങ്ങ് ഏറെ ശ്രദ്ധ നേടി. 2006-ലെ ഹാഫ് നെൽസൺ എന്ന ചിത്രത്തിൽ മയക്കുമരുന്ന അടിമയായ ഒരു അധ്യാപകന്റെ വേഷം അദ്ദേഹത്തിന് മികച്ച നടനുള്ള അക്കാദമി അവാർഡിന് നാമനിർദ്ദേശം ചെയ്യപ്പെട്ടു. 2007 ൽ ലാഴ്‌സ് ആൻഡ് ദ റിയൽ ഗേൾ എന്ന ചിത്രത്തിലെ പ്രകടനത്തിന് ഗോൾഡൻ ഗ്ലോബ് അവാർഡിന് നാമനിർദ്ദേശം ചെയ്യപ്പെട്ടു. മൂന്നു വർഷത്തെ ഇടവേളയ്ക്ക് ശേഷം, 2010 ൽ ബ്ലൂ വാലന്റൈൻ എന്ന ചിത്രത്തിൽ അഭിനയിച്ചു. ഈ ചിത്രത്തിൽ ഇദ്ദേഹത്തിന് രണ്ടാമത്തെ ഗോൾഡൻ ഗ്ലോബ് അവാർഡ് നാമനിർദ്ദേശം ലഭിച്ചു. 2011 ൽ ക്രേസി സ്റ്റുപിഡ് ലൗ, ദ ഇഡസ് ഓഫ് മാർച്ച്, ഡ്രൈവ് എന്നിങ്ങനെ മൂന്ന് മുഖ്യധാരാ ചിത്രങ്ങളിൽ ഗോസ്ലിങ്ങ് അഭിനയിക്കുകയും രണ്ടു ഗോൾഡൻ ഗ്ലോബ് അവാർഡ് നാമനിർദ്ദേശം കൂടി നേടുകയും ചെയ്തു. 2015 ൽ ദ ബിഗ് ഷോർട്ട്, 2016 ൽ ലാ ലാ ലാൻഡ് എന്നീ നിരൂപക പ്രശംസ നേടിയ ചിത്രങ്ങൾ ഗോസ്ലിങ്ങിന്റെ കരിയറിൽ നേട്ടമായി. ലാ ലാ ലാൻഡിലെ അഭിനയം മികച്ച നടനുള്ള ഗോൾഡൻ ഗ്ലോബ് അവാർഡ് നേടി കൊടുക്കുകയും തന്റെ രണ്ടാമത്തെ അക്കാദമി അവാർഡ് നാമനിർദ്ദേശം നേടുകയും ചെയ്തു. 










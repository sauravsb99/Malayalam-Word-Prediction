ഗ്രാനുലോമകൾ ഉണ്ടാവുന്ന രോഗങ്ങളിൽ, കാണപ്പെടുന്ന വസ്തുക്കളാണ് നക്ഷത്ര വസ്തുക്കൾ .സാർകോയ്ഡൊസിസ്, അന്യവസ്തു ഭീമൻ കോശ പ്രതിപ്രവർത്തനം എന്നിങ്ങനെയുള്ള ദീർഘകാല ഗ്രാനുലോമ പ്രതിപ്രവർത്തനങ്ങൾ ഉണ്ടാവുന്ന അവസ്ഥകളിലാണ് ഇവ കൂടുതലായും കാണപ്പെടുന്നത്. വിമെന്റിൻ എന്ന കോശാസ്ഥി വസ്തുക്കൾ കൊണ്ടാണ് ഇവ നിർമ്മിക്കപ്പെട്ടിട്ടുള്ളതെന്നായിരുന്നു ആദ്യകാലങ്ങളിലെ അനുമാനം. എന്നാൽ ഇവ സങ്കീർണ്ണമായ കൊഴുപ്പ് തന്മാത്രകൾ കൊണ്ടാണ് നിർമ്മിക്കപ്പെട്ടിട്ടുള്ളതെന്നാണ് ഇലക്ട്രോൺ സൂക്ഷ്മദർശിനി പഠനങ്ങൾ സൂചിപ്പിക്കുന്നത്. ഇവ യൂക്കാരിയോട്ടുകളിൽ കോശവിഭജനത്തിനു സഹായിക്കുന്ന വസ്തുക്കളാണെന്നും കരുതിപ്പോന്നിരുന്നു. 
രോഗനിദാനശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

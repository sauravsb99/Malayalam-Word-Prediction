റഷ്യൻ പട്ടാളത്തിലെ ഛായാഗ്രാഹകൻ ആയിരുന്നു യവ്ജനി ഖൽദേയി രണ്ടാൽ ലോകമഹായുദ്ധകാലത്ത് നാസി ജർമ്മനിയുടെ തലസ്ഥാനമായിരുന്ന റീഷ്താഗിൽ റഷ്യൻ ചെമ്പടയിലെ ഭടന്മാർ റഷ്യൻ പതാക ഉയർത്തുന്ന വിഖ്യാത ചിത്രം പകർത്തിയതിലൂടെയാണ് ഖൽദേയി പ്രശസ്തനാകുന്നത്.1941 മുതൽ 1946 വരെയുള്ള കാലയളവിൽ ഖൽദേയി പകർത്തിയ ചിത്രങ്ങളാണ് അദ്ദേഹത്തെ കൂടുതലും പ്രശസ്തനാക്കിയത്.
യുക്രൈനിലെ ഒരു ജൂത കുടുംബത്തിൽ പിറന്ന ഖൽദേയി കുട്ടിക്കാലത്തുതന്നെ ക്യാമറയിൽ ചിത്രങ്ങൾ പകർത്തുന്നതിൽ താത്പര്യം പുലർത്തിയിരുന്നു. ടാസ്സ് പത്രത്തിൽ പിന്നീട് ഛായാഗ്രാഹകനായി ചേർന്ന ഖൽദേയി പ്രവ്ദയിലും പ്രവർത്തിയ്ക്കുകയുണ്ടായി.യുദ്ധകാലത്ത് മാതാവും ഒരു സഹോദരിയുമൊഴിച്ച് മറ്റെല്ലാവരും തന്നെ നാസികളാൽ വധിയ്ക്കപ്പെടുകയാണുണ്ടായത്.

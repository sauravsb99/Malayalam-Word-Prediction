ജന്തുക്കളിൽ കാണപ്പെടുന്ന മോശമായ സാഹചര്യങ്ങളിൽ വളർച്ച നിറുത്തിവെക്കുന്ന ഒരു നിദ്രാവസ്ഥയാണ് ഡയപോസ്. അതിശൈത്യം, വരൾച്ച പോലെയുള്ള പ്രതീക്ഷിക്കാവുന്ന കാലാവസ്ഥാ സാഹചര്യങ്ങളെ അതിജീവിക്കാനായാണ് ജീവികൾ ഇങ്ങനെ ചെയ്യുന്നത്. പ്രാണികളും മുട്ടയിടുന്ന ചില മൽസ്യങ്ങളുടെ ഭ്രൂണങ്ങളും ഇങ്ങനെ ചെയ്യാറുണ്ട്.
ഡയപോസ് മുട്ട, ലാർവ, പ്യൂപ്പ പോലെയുള്ള അവസ്ഥകളിലോ ഇമാഗോ ആയ ശേഷമോ ആകാം. ഇമാഗോ ആയ ശേഷമാണെങ്കിൽ ആഹാരം കുറക്കുകയും പ്രായപൂർത്തിയാകുന്നത് വൈകിപ്പിക്കുകയും ചെയ്യുന്നു.

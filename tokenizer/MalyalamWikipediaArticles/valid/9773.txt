ഗോവ സംസ്ഥാനത്തിലെ രണ്ടേരണ്ടു ജില്ലകളിൽ ഒന്നാണ് സൗത്ത് ഗോവ. നോർത്ത് ഗോവയാണ് ഗോവയിലെ മറ്റൊരു ജില്ല. സൗത്ത് ഗോവയുടെ കിഴക്കും തെക്കും കർണാടകവും, പടിഞ്ഞാറ് അറബിക്കടലും വടക്ക് നോർത്ത് ഗോവയും സ്ഥിതിചെയ്യുന്നു. കേവലം 1,966ചതുരശ്ര കിലോമിറ്റർ മാത്രമാണ് ഈ കൊച്ചുജില്ലയുടെ വിസ്തീർണം. എങ്കിലും വിസ്തൃതിയിൽ നോർത്ത് ഗോവയേക്കാളും വലുതാണ് സൗത്ത് ഗോവ.
മ്ഡ്ഗാവാണ് സൗത്ത് ഗോവയുടെ ആസ്ഥാനം. ഭരണസൗകര്യാർത്ഥം സൗത്ത് ഗോവയെ മഡ്ഗാവ്, മർമഗോവ, കേപേം എന്നിങ്ങനെ മൂന്നയി തിരിച്ചിട്ടുണ്ട്. കൂടാതെ 6 താലൂക്കുകളും ഈ ജില്ലയിലുണ്ട്.

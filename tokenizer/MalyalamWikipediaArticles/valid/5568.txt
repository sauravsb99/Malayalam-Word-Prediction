2018ൽ പുറത്തിറങ്ങിയ ഒരു മലയാള ചലച്ചിത്രമാണ് ഈട. ഈ ചിത്രത്തിൽ ഷെയ്ൻ നിഗവും നിമിഷ സജയനുമാണു് പ്രധാന വേഷങ്ങളിലെത്തുന്നത്. രാജീവ് രവി അവതരിപ്പിക്കുന്ന ചിത്രം സംവിധാനം ചെയ്യുന്നത് ബി. അജിത്കുമാറാണ്. ചിത്രം നിർമ്മക്കുന്നത് ഡെൽറ്റ സ്റ്റുഡിയോ ആണ്. വടക്കൻ മലബാറിന്റെ പശ്ചാത്തലത്തിൽ നടക്കുന്ന ഒരു പ്രണയ കഥയാണ് ചിത്രത്തിന്റെ ഇതിവ‍ൃത്തം. ജോൺ പി. വർക്കിയും ചന്ദ്രൻ വെയാട്ടുമ്മലും പാട്ടുകൾക്ക് സംഗീത സംവിധാനം നിർവ്വഹിച്ചിരിക്കുന്നു. ഗാനങ്ങൾ എഴുതിയിരിക്കുന്നത് അൻവർ അലി ആണ്. കളക്ടീവ് ഫേസ് വൺ എന്ന ചലച്ചിത്ര പ്രവർത്തക കൂട്ടായ്മയുടെ അഞ്ചാമത്തെ ചലച്ചിത്രമാണ് ഈട.. 
സുരഭി ലക്ഷ്മി, അലൻസിയർ, പി ബാലചന്ദ്രൻ, സുജിത് ശങ്കർ, മണികണ്ഠൻ ആചാരി, ബാബു അന്നൂർ, ഷെല്ലി കിഷോർ, രാജേഷ് ശർമ്മ, സുധി കോപ്പ, സുനിത തുടങ്ങിയവർ "ഈട" യിൽ അഭിനയിക്കുന്നു.

ഗാനങ്ങൾ :അൻവർ അലിഈണം : ജോൺ പി വർക്കിചന്ദ്രൻ വയറ്റുമ്മൽ

ഈട

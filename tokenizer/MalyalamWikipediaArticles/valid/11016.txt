കേരളത്തിലെ പ്രശസ്ത മജീഷ്യനായിരുന്നു മജീഷ്യൻ സാരംഗ് . മാജിക്കിലൂടെ അന്ധവിശ്വാസം പരത്തുന്നവർക്കെതിരെ പ്രചരണം നടത്തിയ ഇദ്ദേഹം യുക്തിവാദ പ്രചാരകൻ കൂടിയായിരുന്നു. യുക്തിവാദി ഇടമറുകിനൊപ്പം പ്രവർത്തിച്ചിട്ടുണ്ട്. 
ഇന്ത്യയ്ക്കകത്തും പുറത്തും മാജിക് നടത്തിയും മാജിക്കിന്റെ ഉപകരണങ്ങൾ നിർമ്മിച്ച് നൽകിയും ശ്രദ്ധേയനായി. കുറെ നാൾ ദുബായിൽ മാജിക്കുമായി ബന്ധപ്പെട്ട് പ്രവർത്തിച്ചിട്ടുണ്ട്. 'മാനിക്കുലേറ്റീവ് മാജിക്കി'ന്റെ വക്താവായാണ് മാന്ത്രികർക്കിടയിൽ അറിയിപ്പെടുന്നത്. വലിയ ശിഷ്യസമ്പത്തും ഉണ്ടായിരുന്നു.

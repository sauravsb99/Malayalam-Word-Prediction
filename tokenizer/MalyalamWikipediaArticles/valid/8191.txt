ഒറിയ ഭാഷയിലെ ഒരു എഴുത്തുകാരനാണ് നദിയ ബിഹാരി മൊഹന്തി. കേന്ദ്ര സാഹിത്യ അക്കാദമിയുടെ ബാലസാഹിത്യരംഗത്തെ സമഗ്രസംഭാവനയ്ക്കുള്ള പുരസ്കാരം നേടിയിട്ടുണ്ട്. 
പ്രസിദ്ധ ഒഡിയ എഴുത്തുകാരൻ അർത്ഥബല്ലഭ് മൊഹന്തിയുടെ മകനായി കട്ടക്കിൽ ജനിച്ചു. ആകാശവാണിയിലെ 'ശിശു സൻസാർ' എന്ന കുട്ടികളുടെ പരിപാടിയുടെ അവതാരകനെന്ന നിലയിലും പ്രശസ്തനാണ്. കുട്ടികൾ 'ബഡാ ഭായി' എന്നു വിളിക്കുന്ന മൊഹന്തി മുപ്പതിലധികം ബാല സാഹിത്യ കൃതികൾ രചിച്ചിട്ടുണ്ട്.
പ്രമുഖ സിത്താർ വാദക ബിനാ പാണി മൊഹന്തി സഹോദരിയാണ്.

ജർമൻ സ്വദേശിയായ ഒരു വ്യോമയാന ശാസ്ത്രകാരനും ഗ്ലൈഡർ നിർമാതാവുമായിരുന്നു ഓട്ടോ ലിലിയെന്താൾ . ഗ്ലൈഡറുകളുടെ രാജാവ് എന്ന് ഇദ്ദേഹത്തെ വിശേഷിപ്പിക്കാറുണ്ട്. പക്ഷികളുടെ ചിറകുകളുടെ ആകൃതിയിൽ ഗവേഷണം നടത്തി ഇദ്ദേഹം നിരവധി ഗ്ലൈഡറുകൾ നിർമിച്ചു. നിർമിച്ച ഗ്ലൈഡറുകൾ പറത്തിയതും ഇദ്ദേഹം തന്നെയായിരുന്നു. 10 August 1896 ന് സ്വന്തമായി നിർമിച്ച ഒരു ഗ്ലൈഡർ പറത്തുന്നതിനിടെ കാറ്റിന്റെ ഗതിമാറിയത് മൂലം ഇദ്ദേഹം താഴെ വീണ് കൊല്ലപ്പെട്ടു. ഇദ്ദേഹത്തിന്റെ ഗ്ലൈഡർ നിർമ്മാണ കഥകളാണ് റൈറ്റ് സഹോദരന്മാർക്ക് വിമാന നിർമ്മാണത്തിന് പ്രചോദനമായത്. 

ഹന്നാ മിൻതോൺ ടോംപ്കിൻസ് ന്യൂയോർക്കിലെ ഗവർണ്ണറും പ്രസിഡൻറ് ജയിംസ് മൺറോയുടെ ഭരണത്തിനു കീഴിൽ അമേരിക്കൻ ഐക്യനാടുകളുടെ വൈസ് പ്രസിഡൻറുമായിരുന്ന ഡാനിയെൽ ഡി. ടോംപ്കിൻസിൻറെ പത്നിയായിരുന്നു. 
ന്യൂയോർക്ക് നഗരത്തിലെ ഒരു പ്രമുഖ ഡെമോക്രാറ്റിക്-റപ്പബ്ലിക്കൻ പാർട്ടി അഗമായിരുന്ന, മാങ്ക്ൾ മിൻതോണിൻറെയും അദ്ദേഹത്തിൻറെ രണ്ടാംഭാര്യ ആര്യറ്റ് കോൺസ്റ്റബിൾ മിൻതോണിൻറെയും രണ്ടാമത്തെ കുട്ടിയായിട്ടായി 1781 ആഗസ്റ്റ് മാസം 28 നായിരുന്നു ഹന്നാ മിൻതോണിൻറെ ജനനം. 1798 ഫെബ്രുവരി 20 ന് പതിനാറാമത്തെ വയസിൽ, 23 വയസു പ്രായമുണ്ടായിരുന്ന നഗരത്തിലെ അഭിഭാഷകനായ ഡാനിയേൽ ഡി. ടോംപ്കിൻസിനെ വിവാഹം കഴിച്ചു. വിവാഹം നടക്കുന്ന കാലത്ത് ഹന്നയുടെ പിതാവ് കോമൺ കൌൺസിലിൻറെ അസിസ്റ്റൻറായിരുന്നു. യുവ അഭിഭാഷകനായിരുന്ന ഡാനിയേലിൽ രാഷ്ട്രീയ മോഹങ്ങൾ മനസ്സിൽ താലോലിച്ചിരുന്നു. ഭർത്താവ് വൈസ് പ്രസിഡൻറാകുന്ന സമയത്ത് ഹന്ന അസുഖബാധിതയായിരുന്നതിനാൽ സ്ഥാനാരോഹണച്ചടങ്ങുകളിൽ അവർക്ക് പങ്കെടുക്കുവാൻ സാധിച്ചിരുന്നില്ല.

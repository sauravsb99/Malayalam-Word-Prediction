ഗരുഡ വിഷ്ണു കെങ്കാന കൾച്ചറൽ പാർക്കിലെ 121 മീറ്റർ ഉയരമുള്ള പ്രതിമയാണ് ഗരുഡ വിഷ്ണു കെങ്കാന പ്രതിമ . ന്യൂമാൻ ന്യൂാർട്ട രൂപകല്പന ചെയ്ത ഈ പ്രതിമ 2018 സെപ്റ്റംബറിൽ ഉദ്ഘാടനം ചെയ്യപ്പെട്ടു. 46 മീറ്റർ ഉയരത്തിലുള്ള പ്രതിഷ്‌ഠ ഉൾപ്പെടെയുള്ള സ്മാരകത്തിന്റെ ആകെ ഉയരം 121 മീ. ആണ്. ലിബർട്ടിയുടെ പ്രതിമയേക്കാൾ 30 മീറ്റർ ഉയരം കൂടുതലാണ് ഈ പ്രതിമ. ലിബർട്ടി ഉയരമുള്ളതും കനംകുറഞ്ഞതും ആണ്. എന്നാൽ ഗരുഡ വളരെ ഉയരമുള്ളതും വിസ്താരമുള്ളതും ആണ്. ഇതിന്റെ ചിറകുവിസ്താരം 64 മീ ആണ്. ഇന്തോനേഷ്യയിലെ ഏറ്റവും ഉയരമുള്ള പ്രതിമയാണ് ഈ പ്രതിമ. ഹൈന്ദവ പുരാണത്തിൽ അമൃത് തിരയുന്നതിനെ ആധാരമാക്കിയാണ് ഈ പ്രതിമ നിർമ്മിച്ചിരിക്കുന്നത്. ഈ പുരാണം അനുസരിച്ച്, ഗരുഡൻ വിഷ്ണുവിന്റെ വാഹനമാകാമെന്ന് സമ്മതിക്കുകയും പകരം അടിമയായിരുന്ന അമ്മയെ മോചിപ്പിക്കുന്നതിന് അമൃത് ഉപയോഗിക്കാനുള്ള അവകാശവും നേടിയെടുത്തു. 2018 ജൂലൈ 31-ന് ഈ സ്മാരകം പൂർത്തിയായി. 2018 സെപ്റ്റംബർ 22 ന് ഇന്തോനേഷ്യൻ പ്രസിഡന്റ് ജോക്കോ വിഡൊഡൊ ഉദ്ഘാടനം ചെയ്തു.

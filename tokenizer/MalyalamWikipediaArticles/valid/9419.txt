ശ്രീനിവാസൻ, ലാലു അലക്സ്, ലാൽ, പത്മപ്രിയ എന്നിവർ പ്രധാന വേഷങ്ങളിൽ അഭിനയിച്ച് 2008-ൽ പുറത്തിറങ്ങിയ ഒരു മലയാള ചലച്ചിത്രമാണ് പച്ചമരത്തണലിൽ. രേവതി കലാമന്ദിറിന്റെ ബാനറിൽ കീർത്തി സുരേഷ് നിർമ്മിച്ച് ലിയോ തദേവൂസ് രചനയും സംവിധാനവും നിർവ്വഹിച്ച ഈ ചിത്രം പിരമിഡ് സായ്‌മിറ വിതരണം ചെയ്തിരിക്കുന്നു.
ഭാര്യ അനുവും മകൾ സ്നേഹയുമടങ്ങുന്നതാണ് കാർട്ടൂണിസ്റ്റ് സച്ചിദാനന്ദന്റെ സംതൃപ്ത കുടുംബം. സ്കൂൾ ഫംക്ഷനിൽ സ്നേഹയുടെ നൃത്തം കാണുന്ന പരസ്യം നിർമ്മാതാവ് ടെനി സ്നേഹയെ വെച്ച് ഒരു പരസ്യം നിർമ്മിക്കാനായി സമീപിക്കുന്നു. സ്നേഹയുടെ താല്പര്യം കണ്ട് സച്ചി അതിന് സമ്മതിക്കുന്നു. ചെന്നൈയിലെ രണ്ട് ദിവസത്തെ പരസ്യ ചിത്ര ഷൂട്ടിങ്ങിന് ശേഷം പൊള്ളാച്ചിയിലെ ലൊക്കേഷനിലേക്കുള്ള യാത്രയ്ക്കിടയിൽ സ്നേഹയെ ആരോ തട്ടിക്കൊണ്ട് പോകുന്നു. സി.ഐ. വെങ്കിടേശ്വര അയ്യരാണ് കേസ് അന്വേഷിക്കാൻ നിയോഗിക്കപ്പെടുന്നത്. സ്നേഹ യധാർഥത്തിൽ സച്ചിയുടെ മകൾ അല്ല എന്ന് അന്വേഷണത്തിന്റെ ആരംഭത്തിൽ തന്നെ അയ്യർ കണ്ടെത്തുന്നു. രഹസ്യങ്ങളുടെ ചുരുൾ അഴിയുകയാണ്‌...
വയലാർ ശരത്ചന്ദ്ര വർമ്മ, ജോഫി തരകൻ എന്നിവർ എഴുതിയ ഇതിലെ ഗാനങ്ങൾക്ക് സംഗീതം പകർന്നത് അൽഫോൻസ് ജോസഫ് ആണ്. ഗാനങ്ങൾ സത്യം ഓഡിയോസ് വിപണനം ചെയ്തിരിയ്ക്കുന്നു. 

ചലച്ചിത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 


ബീഹാറിലെ പട്നയിൽ സ്ഥിതിചെയ്യുന്ന ഒരു സ്മാരകമാണ് ഷഹീദ് സ്മാരകം അഥവാ രക്തസാക്ഷി സ്മാരകം . പാട്ന സെക്രട്ടറിയേറ്റ് കെട്ടിടത്തിനു മുമ്പിലാണ് സ്മാരകം സ്ഥിതിചെയ്യുന്നത്. 1942-ൽ ക്വിറ്റ് ഇന്ത്യാ സമരകാലത്ത് പട്നയിൽ ഇന്ത്യൻ പതാക സ്ഥാപിക്കുവാൻ ശ്രമിക്കുന്നതിനിടെ ബ്രിട്ടീഷുകാരുടെ വെടിയേറ്റ് മരിച്ച ഏഴു വിദ്യാർത്ഥികൾക്കു വേണ്ടിയാണ് ഈ സ്മാരകം പണികഴിപ്പിച്ചിരിക്കുന്നത്. ഏഴു രക്തസാക്ഷികളുടെയും പ്രതിമകൾ ഇവിടെ സ്ഥാപിച്ചിട്ടുണ്ട്. 1947 ഓഗസ്റ്റ് 15-ന് ബീഹാർ ഗവർണ്ണർ ജയറാം ദാസ് ദൗളത്രം ആണ് സ്മാരകത്തിനു തറക്കല്ലിട്ടത്. ദേവിപ്രസാദ് റോയ്ചൗധരി ആയിരുന്നു ശിൽപി. ഇന്ത്യൻ പതാകയുമായി നിൽക്കുന്ന ഏഴു യുവാക്കളുടെ വെങ്കല പ്രതിമകൾ ഇറ്റലിയിൽ വച്ച് നിർമ്മിച്ചതിനു ശേഷമാണ് ഇവിടെ സ്ഥാപിച്ചത്.
1942-ൽ ക്വിറ്റ് ഇന്ത്യാ സമരം ശക്തിപ്രാപിച്ചിരുന്ന കാലത്ത് പ്രമുഖ ഗാന്ധിയനും സ്വാതന്ത്ര്യസമരസേനാനിയുമായിരുന്ന അനുഗ്രഹ് നാരായൺ സിൻഹ പട്നയിൽ ഇന്ത്യൻ പതാക ഉയർത്തുവാൻ ശ്രമിക്കുന്നതിനിടെ അറസ്റ്റിലായി. ഇതിനെതിരെയുള്ള പ്രതിഷേധമെന്ന നിലയിൽ ഏഴു യുവാക്കൾ മുന്നോട്ടു വരികയും പട്നയിൽ ദേശീയ പതാക ഉയർത്താൻ ശ്രമിക്കുകയും ചെയ്തു. ഇവർക്കു നേരെ ബ്രിട്ടീഷുകാർ നിർദയം വെടിയുതിർത്തതോടെ ഏഴുപേരും മരിച്ചുവീണു. ഏഴു രക്തസാക്ഷികളുടെയും പേരുകൾ സ്മാരകത്തിൽ കൊത്തിവച്ചിട്ടുണ്ട്. അവ ചുവടെ ചേർക്കുന്നു;

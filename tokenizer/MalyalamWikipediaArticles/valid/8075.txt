ഇന്ത്യൻ ക്രിക്കറ്റിലെ ഒരു ഓൾ റൗണ്ടർ ആയ ഏകനാഥ് സോൾക്കർ മഹാരാഷ്ട്രയിലെ മുംബൈയിൽ ജനിച്ചു. ഇന്ത്യയ്ക്കു വേണ്ടി 27 ടെസ്റ്റ് മത്സരങ്ങളും 7 ഏകദിനമത്സരങ്ങളും സോൾക്കർ കളിച്ചിട്ടുണ്ട്. ബാറ്റ്സ്മാന്റെ ഏറ്റവും അടുത്ത് ഫീൽഡ് ചെയ്യുന്നതിനുള്ള സോൾക്കറുടെ പ്രാഗല്ഭ്യം ഇംഗ്ലണ്ടുമായുള്ള 1971 ലെ ഓവൽ ടെസ്റ്റിൽ ഇന്ത്യയ്ക്കു തുണയായിട്ടുണ്ട്. 'ഞാൻ കണ്ടതിൽ വച്ച് ഷോട്ട് ലെഗ് സ്ഥാനത്ത് ഫീൽഡുചെയ്യുന്ന ഏറ്റവും മികച്ച കളിക്കാരൻ' എന്ന് ടോണി ഗ്രെഗ് ഒരിയ്ക്കൽ സോൾക്കറെ വിശേഷിപ്പിയ്ക്കുകയുണ്ടായി.
27 മത്സരങ്ങളിലായി 53 ക്യാച്ചുകൾ സോൾക്കർ എടുത്തിട്ടുണ്ട്.20 ടെസ്റ്റുകളിലധികം കളിച്ച വിക്കറ്റ് കീപ്പറല്ലാത്ത കളിക്കാരെ സംബന്ധിച്ച് വിലയിരുത്തുമ്പോൾ ഇത് ടെസ്റ്റ്കളിയിലെ മികച്ച ശരാശരിയാണെന്നു കാണാം.

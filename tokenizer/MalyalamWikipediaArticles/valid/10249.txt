പലസ്തീനിയൻ വിമോചനപ്പോരാട്ട സംഘടനയായ പി.എഫ്.എൽ.പി 1976 ജൂൺ 27 റാഞ്ചി ഉഗാണ്ടയിലെ എന്റബെ എയർപ്പോർട്ടിൽ ഇറക്കിയ എയർ ഫ്രാൻസ് വിമാനത്തിലെ യാത്രക്കാരെ രക്ഷിക്കാൻ ഇസ്രയേൽ നടത്തിയ ഒരു മിന്നലാക്രമണത്തിന്റെ പേരാണ് ഓപ്പറേഷൻ എന്റബെ . 1976 ജൂലൈ 4 -നാണ് പ്രസ്തുത ഓപ്പറേഷൻ അരങ്ങേറിയത്. ദൗത്യം വൻ വിജയമാവുകയും വിമാന റാഞ്ചികളും കാവൽക്കാരായ ഉഗാണ്ടൻ സൈനികരും കൊല്ലപ്പെടുകയും യാത്രികർ സുരക്ഷിതമായി തിരിച്ചെത്തുകയും ചെയ്തു.



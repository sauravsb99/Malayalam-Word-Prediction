ഐറിഷ്-ഇന്ത്യൻ ദമ്പതികളുടെ മകനായി ജനിച്ച പ്രശസ്ത ആംഗലേയ എഴുത്തുകാരനും നാടക നിരൂപകനും സംവിധായകനുമായിരുന്നു ഒബ്രി മേനൻ . മുഴുവൻ പേര് സാൽവദോർ ഒബ്രി ക്ലാരൻസ് മേനൻ. 1947-ൽ രചിച്ച ദ പ്രവലെൻസ് ഓഫ് വിച്ചസ് എന്ന നോവലിലൂടെ അദ്ദേഹം പ്രസിദ്ധനായി. 1954-ൽ ഒബ്രി മേനൻ രചിച്ച "രാമായണം :ഒരു പുനർവായന" എന്ന ഗ്രന്ഥം ഇന്ത്യയിൽ നിരോധിക്കപ്പെടുകയുണ്ടായി.
ഒബ്രി മേനന്റെ ഉപന്യാസങ്ങളും നോവലുകളും,അദ്ദേഹത്തിന്റെ ഐറിഷ്-ഇന്ത്യൻ വേരും താൻ വളർന്നുവന്ന ബ്രിട്ടീഷ് പാരമ്പര്യവും തമ്മിലുള്ള ദേശീയഭാവവും സാംസ്കാരിക വൈവിധ്യവും അന്വേഷണ വിധേയമാക്കുന്നതാണ്.ലണ്ടനിൽ ജനിച്ച അദ്ദേഹം ഇന്ത്യയിൽ വെച്ച് മരണമടഞ്ഞു. ഒബ്രിമേനോന്റെ ബന്ധുവാണ് പ്രശസ്തസാഹിത്യകാരി കമലാസുരയ്യ

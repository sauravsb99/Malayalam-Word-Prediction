ദ ടൈംസ്‌ ഓഫ്‌ ഇന്ത്യ -ഇന്ത്യയിലെ പ്രധാന ദിനപത്രങ്ങളിലൊന്നാണ്. ലോകത്തേറ്റവും പ്രചാരമുള്ള ഇംഗ്ലീഷ്‌ ദിനപത്രം. ഡൽഹി, മുംബൈ, ബാംഗ്ലൂർ, പൂനെ, bhopal,indoreകൊൽക്കത്ത, ലൿനൌ, അഹമ്മദാബാദ്‌, ഹൈദരാബാദ്, മാംഗ്ലൂർ എന്നിവിടങ്ങളിൽനിന്ന് പ്രസിദ്ധീകരിക്കപ്പെടുന്നു. ഒരു ദിവസം ശരാശരി 26 ലക്ഷത്തിലേറെ പ്രതികൾ വിറ്റഴിയുന്നുണ്ട്‌. ഇന്ത്യയിലെ ബ്രിട്ടീഷുകാർക്കായി ദ ബോംബെ ടൈംസ്‌ ആൻഡ്‌ ജേണൽ ഓഫ്‌ കൊമേഴ്‌സ്‌ എന്നപേരിൽ 1838 നവംബർ മൂന്നിന്‌ പ്രസിദ്ധീകരണമാരംഭിച്ചു. 1861 മുതലാണ്‌ ദ‌ ടൈംസ്‌ ഓഫ്‌ ഇന്ത്യ എന്ന പേരു സ്വീകരിച്ചത്‌. ബെന്നറ്റ്‌ കോൾമാൻ ആൻഡ്‌ കമ്പനി എന്ന മാധ്യമ സ്ഥാപനമാണ്‌ ഇപ്പോഴത്തെ പ്രസാധകർ. ദ‌ ഇക്കണോമിൿസ്‌ ടൈംസ്‌, മുംബൈ മിറർ, നവഭാരത്‌ ടൈംസ്‌, മഹാരാഷ്ട്രാ ടൈംസ്‌, വിജയ കർണ്ണാടക എന്നിവ സഹോദര പ്രസിദ്ധീകരണങ്ങൾ.

ഒരു അമേരിക്കൻ ബാലസാഹിത്യ പുസ്തക പരമ്പരയാണ് ദ ഹാർഡി ബോയ്സ് . പ്രശസ്ത ബാലസാഹിത്യ ഗ്രന്ഥ കർത്താവും അമേരിക്കക്കാരനുമായ എഡ്വേർഡ് സ്ട്രേറ്റ്മെയർ ആണ് ഈ പരമ്പരയുടെ സ്രഷ്ടാവ്. ഫ്രാങ്ക് ഹാർഡി, ജോ ഹാർഡി എന്നീ രണ്ടു പ്രധാന സാങ്കൽപിക കഥാപാത്രങ്ങളിലൂടെയാണ് ഈ പരമ്പരയിലെ നോവലുകൾ മുന്നോട്ടു പോകുന്നത്. കുട്ടികൾ, കൗമാരക്കാർ എന്നിവരെ ലക്ഷ്യം വെച്ചാണ് ഈ രഹസ്യ പരമ്പര പുസ്തകങ്ങൾ എഴുതിയിരിക്കുന്നത്. ഇതിലെ നോവലുകൾ പല എഴുത്തുകാരും എഴുതിയതാണ്, എന്നാൽ പുസ്തകങ്ങൾ എഴുതപ്പെട്ടതിന്റെ അംഗീകാരം ഫ്രാങ്ക്ലിൻ ഡബ്ല്യു ഡിക്സൺ എന്ന തൂലികാനാമത്തിനാണ് 
1927 ൽ ആണ് ഹാർഡി ബോയ്സ് ആദ്യമായി ആവിഷ്കരിക്കപ്പെട്ടത്. വളരെ ലളിതമായ്ണ് ഈ പരമ്പരയിലെ പുസ്തകങ്ങൾ എഴുതിയിട്ടുള്ളത്. 
ഹാർഡി ബോയ്സ് എന്ന സാങ്കൽപ്പിക സഹോദരന്മാർ കൗമാരപ്രായക്കാരും വാസനാസിദ്ധിയുള്ള കുറ്റാന്വഷകരുമാണ്. ഇവർ താമസിക്കുന്നത് ബാർമെറ്റ് ബെ എന്ന സാങ്കൽപിക പ്രദേശത്തെ തുറമുഖത്താണ്. ] ഫെന്റൺ ഹാർഡി എന്ന കഥാപാത്രമാണ് ഹാർഡി ബോയ്സിന്റെ പിതാവ്, അദ്ദേഹം ഒരു കുറ്റാന്വഷകനാണ്.

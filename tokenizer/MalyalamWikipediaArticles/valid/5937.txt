റാപ്പിഡെസ് പാരിഷ് ഐക്യനാടുകളിലെ ലൂയിസിയാന സംസ്ഥാനത്തുള്ള ഒരു പാരിഷാണ്. 2010 ലെ യു.എസ്. സെൻസസ് പ്രകാരമുള്ള ഈ പാരിഷിലെ ജനസംഖ്യ 131,613 ആണ്. അലക്സാണ്ട്രിയ പട്ടണത്തിലാണ് പാരഷി സീറ്റിൻറെ സ്ഥാനം. റാപ്പിഡെസ് എന്ന ഫ്രഞ്ച് പദം റാപ്പിഡ്സ് എന്ന പദത്തിൽ നിന്നാണ്. 1807 ലാണ് ഈ പാരിഷ് രൂപീകരിക്കപ്പെട്ടത്. റാപ്പിഡെസ് പാരിഷ് അലക്സാണ്ഡ്രിയ LA Mമെട്രോപോളിറ്റൻ സ്റ്റാറ്റിസ്റ്റിക്കൽ മേഖലയുടെ ഭാഗമാണ്.
ഇക്കാലത്ത് റാപ്പിഡെസ് പാരിഷ് എന്നറിയപ്പെടുന്ന പ്രദേശം 1763 ൽ അപ്പലാച്ചീ ഇന്ത്യൻ വർഗ്ഗക്കാരുടെ പുതിയ അധിവാസകേന്ദ്രമായിരുന്നു. ഗവർണർ കെർലെറെക്കിൻറെ അനുമതിയോടെയാണ് ഈ വർഗ്ഗക്കാർ ഇവിടെ പുനരധിവസിപ്പിക്കപ്പെട്ടത്. ബ്രിട്ടീഷ് പട്ടാളക്കാരുടെയും അവരെ പിന്തുണച്ചിരുന്ന ഇപ്പോഴത്തെ ഫ്ലോറിഡയിലെ ലിയോണ് കൌണ്ടിയിലുള്ള ക്രീക്ക് ഇന്ത്യൻ വർഗ്ഗത്തിൻറെയും ആക്രമണങ്ങളെത്തുടർന്ന് പാലായനം ചെയ്തവരായിരുന്നു ഈ അപ്പലാച്ചികൾ. ഇവരുടെ സന്തതിപരമ്പരകളിലുള്ള അനേകം പേർ നാറ്റ്ച്ചിറ്റോച്ചെസ് പാരിഷിൽ അധിവസിക്കുന്നുണ്ട്.

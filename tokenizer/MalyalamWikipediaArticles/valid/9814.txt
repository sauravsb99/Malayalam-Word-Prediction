തക്സിൻ മഹാരത് ദേശീയോദ്യാനം തായ്ലാൻഡിലെ തക് പ്രവിശ്യയിൽ സ്ഥിതിചെയ്യുന്നു. തായ്ലാൻഡിലെ ഏറ്റവും വലിയ മരം ഈ പാർക്കിലാണ് സ്ഥിതിചെയ്യുന്നത്. വെള്ളച്ചാട്ടങ്ങളും ഗുഹകളും പാറകളും ഇവിടത്തെ സവിശേഷതയാണ്. 
തക് നഗരത്തിന്റെ പടിഞ്ഞാറ് 26 കിലോമീറ്റർ അകലെ മി സോട്ട് ജില്ലയിലാണ് തക്സിൻ മഹാരത് പാർക്ക് സ്ഥിതിചെയ്യുന്നത്. പാർക്കിന്റെ പരിധി 149 ചതുരശ്ര കിലോമീറ്ററാണ് . താനോൺ ടോങ് പർവ്വതമേഖല പാർക്ക് കേന്ദ്രത്തിലൂടെയാണ് കടന്നുപോകുന്നത്.
ബർമ്മൻ രാജാവായ അലൗങ്പ്യ ഈ പ്രദേശത്ത് തന്റെ പട്ടാളത്തെ നയിച്ചിരുന്നു എന്ന് വിശ്വസിക്കുന്നു . പാർക്കിന്റെ യഥാർത്ഥ പേര് ടോൺ ക്രബാക്ക് യായ് നാഷണൽ പാർക്ക് എന്നായിരുന്നു. പാർക്കിലെ അസാധാരണമായ ക്രബക്ക് വൃക്ഷത്തിൽ നിന്നാണ് പാർക്കിന് നാമകരണം ചെയ്തത്.' 1981 ഡിസംബർ 23-ന് ഈ പാർക്ക് തായ്ലാൻഡിന്റെ 40-ാം ദേശീയ പാർക്ക് ആയി പ്രഖ്യാപിച്ചു. പിന്നീട് തൊൺബുരി കിംഗ്ഡത്തിലെ രാജാവായ തക്സിന്റെ ബഹുമാനാർഥം പിന്നീട് ഈ പാർക്ക് തക്സിൻ മഹാരത് ദേശീയ പാർക്ക് എന്ന് പുനർനാമകരണം ചെയ്തു.
പാർക്കിന്റെ താഴ്ന്ന പ്രദേശമായ ടാൻ ക്രബക് യായ് ഡപ്റ്റെറോകാർപ്പ് വനഭാഗമാണ് . പാർക്കിലെ ഉയർന്ന പ്രദേശങ്ങളിൽ നിത്യഹരിത വനങ്ങളും പൈൻ മരങ്ങളും കാണപ്പെടുന്നു. 
സീറോ, ബാർക്കിംഗ് ഡീയർ, സാമ്പാർ ഡീയർ, ഗോൾഡൻ ക്യാറ്റ്, കാട്ടുപന്നി എന്നിവയും പാർക്കിൽ കാണപ്പെടുന്ന മൃഗങ്ങളുടെ ഇനത്തിൽപ്പെടുന്നു. പക്ഷിനിരീക്ഷണ പ്രദേശമാണ് പാർക്ക്. ടൈഗർ ഷ്രൈക്ക്, ഫോറസ്റ്റ് വാഗ്ടൈയ്ൽ, Chinese pond heronചൈനീസ് പോൻഡ് ഹെറോൺ തുടങ്ങിയ ഇനങ്ങളും ഇവിടെ കാണപ്പെടുന്നു.

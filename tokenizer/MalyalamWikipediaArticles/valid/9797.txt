യമൂസൂക്രോ ഐവറികോസ്റ്റിന്റെ രാഷ്ട്രീയ തലസ്ഥാനവും ഭരണ തലസ്ഥാനവുമാണ്. രാജ്യത്തെ ഒരു സ്വയംഭരണ ജില്ലയാണിത്. 2014 ലെ ഒരു പ്രാഥമിക കണക്കെടുപ്പ് പ്രകാരം ജില്ലയിൽ 355,573 പേർ അധിവസിക്കുന്നുണ്ട്.
തീരദേശമേഖലയിലെ സാമ്പത്തിക തലസ്ഥാനവും ഭരണകേന്ദ്രവുമായ അബിദ്ജാന് 240 കിലോമീറ്റർ വടക്ക്-പടിഞ്ഞാറായി സ്ഥിതിചെയ്യുന്ന യമൂസൂക്രോ നഗരം കുന്നുകളും മലകളും നിറഞ്ഞതും 3,500 ചതുരശ്ര കിലോമീറ്റർ പ്രദേശം ഉൾക്കൊള്ളുന്നതായ ഒരു മുനിസിപ്പാലിറ്റിയാണ്.

ഇയാൻ ഫ്ലെമിങിന്റെ ജെയിംസ് ബോണ്ട് പരമ്പരയിലെ പന്ത്രണ്ടാം നോവലും പതിമ്മൂന്നാം പുസ്തകവുമാണ് ദ മാൻ വിത്ത് ദ ഗോൾഡൻ ഗൺ. നോവലിന്റെ കർത്താവായ ഇയാൻ ഫ്ലെമിങ് മരിച്ച് എട്ടുമാസങ്ങൾക്കുശേഷമാണ് ഈ നോവൽ പ്രസിദ്ധീകരിച്ചത്. 1965 ഏപ്രിൽ 1 ന് ജൊനാതൻ കേപ്പാണ് ഈ നോവൽ പ്രസിദ്ധീകരിച്ചത്. മറ്റു നോവലുകളെപ്പോലെ അത്ര വിശദവും സൗന്ദര്യാത്മകവുമായിരുന്നില്ല ഈ നോവൽ. അതുകൊണ്ട് ഈ നോവലിന് അനേകം മോശം നിരൂപണം നേരിടേണ്ടിവന്നിട്ടുണ്ട്. എങ്കിലും പ്രസിദ്ധീകരിച്ച സമയത്തെ ബെസ്റ്റ് സെല്ലറായിരുന്നു ഈ നോവൽ. 

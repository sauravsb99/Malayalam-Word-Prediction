ഫാർഡെർ ദേശീയോദ്യാനം നോർവേയിലെ വെസ്റ്റ്‍ഫോർഡിലുള്ള നോട്ടെറോയ്, റ്റ്‍ജോമെ എന്നിവിടങ്ങളിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഏറെക്കുറെ ഒരു മറൈൻ പാർക്കായി പരിഗണിക്കപ്പെടുന്ന ഇതിൽ ഏതാനും ദ്വീപുകളും തീരപ്രദേശങ്ങളും ഉൾപ്പെടുന്നു. ഈ ദേശീയോദ്യാനത്തിൻറെ കിഴക്കുഭാഗത്ത് വൈട്രേ ഹ്വാലെർ ദേശീയോദ്യാനം അതിരായി വരുന്നു. ഫാർഡെർ ദേശീയോദ്യാനത്തിൻറെ ആകെ വിസ്തൃതി 340 ചതുരശ്ര കിലോമീറ്റർ ആണ്. ഇതിൽ 325 ചതുരശ്ര മൈൽ പ്രദേശം സമുദ്ര ഭാഗവും 15 ചതുരശ്ര കിലോമീറ്റർ ​ പ്രദേശം കരഭൂമിയുമാണ്. 2013 ആഗസ്റ്റ് 23 നാണ് ഈ ദേശീയോദ്യാനം രൂപവൽക്കരിക്കപ്പെട്ടത്. ബൊലേർണെ ദ്വീപസമൂഹത്തിൻറെ വലിയ ഭാഗവും അതുപോലെതന്നെ സംരക്ഷിക്കപ്പെട്ടിരിക്കുന്ന ഫാർഡെർ ലൈറ്റ് ഹൌസ്, സ്റ്റോർ ഫാർഡെർ ലൈറ്റ് ഹൌസിൻറെ അവശിഷ്ടങ്ങൾ എന്നിവ ഇതിലെസംരക്ഷിത എടുപ്പുകളാണ്.

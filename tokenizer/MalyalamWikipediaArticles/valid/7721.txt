കെ. ശ്രീക്കുട്ടൻ സംവിധാനം ചെയ്ത ഒരു മലയാളചലച്ചിത്രമാണ് ഓ ഫാബി. അനിമേഷൻ കഥാപാത്രം ഒരു പ്രധാനവേഷത്തിൽ വന്ന സിനിമയായിരുന്നു ഓ ഫാബി. 1993 -ലായിരുന്നു ഇത് റിലീസ് ചെയ്തത്. ബിച്ചു തിരുമലയുടെ വരികൾക്ക്ജോൺസൺ സംഗീതം നൽകിയ അഞ്ച് ഗാനങ്ങൾ ഈ സിനിമയിൽ ഉണ്ട്. കെ. ജെ. യേശുദാസ്, എസ്‌ പി ബാലസുബ്രഹ്മണ്യം, കെ. എസ്. ചിത്ര എന്നിവർ ഗാനങ്ങൾ ആലപിച്ചിരിക്കുന്നു.
സെൽ ആനിമേഷൻ എന്ന പാരമ്പര്യ 2ഡി ആനിമേഷൻ സങ്കേതമുപയോഗിച്ച് നിർമ്മിച്ച ഇന്ത്യയിലെ ആദ്യത്തെ ചിത്രമായിരുന്നു ഇത്. കമ്പ്യൂട്ടർ സഹായമില്ലാതെ സെല്ലുലോയിഡ് പേപ്പറിൽ അനിമേഷൻ ക്യാരക്റ്ററിന്റെ ഓരോ ചലനങ്ങളും വരച്ചുണ്ടാക്കുകയാണ് ഈ സങ്കേതത്തിൽ ചെയ്യുന്നത്. വളരെയേറെ പ്രയത്നവും ചെലവും ആവശ്യമായ പ്രക്രിയ ആണിത്.

2005ൽ ഇസ്ലാമിക പ്രവാചകനായ മുഹമ്മദ് നബിയെ ചിത്രീകരിക്കുന്ന കാർട്ടൂൺ ഡാനിഷ് പത്രമായ ദ ജുട് ലാന്റ് പോസ്റ്റിൽ പ്രസിദ്ധീകരിച്ചു. യാഥാസ്ഥിതിക മുസ്ലീങ്ങളും തീവ്രവാദികളും മതങ്ങളെ ദുരുപയോഗിക്കുന്നതിനെ കുറിച്ചാണ് തന്റെ കാർട്ടൂണുകളെന്ന് വെസ്റ്റർഗാർഡ് പറഞ്ഞു. എന്നാൽ ഇത് മുഹമ്മദ് നബിയെ അവഹേളിക്കുന്നതായാണ് ഇസ്ലാമിക ലോകം വിലയിരുത്തിയത്. ഇതിനെതിരെ ലോകത്തിൻറെ വിവിധ മേഖലകളിൽ നിന്ന് മുസ്ലിങ്ങളുടെ പ്രതിഷേധം ഉയർന്നു. കാർട്ടൂൺ പ്രസിദ്ധീകരിച്ചതിന് ഉത്തരവാദികളെ വധിക്കാനും ഡാനിഷ് ഉല്പന്നങ്ങളെ ബഹിഷ്കരിക്കാനും ഇസ്ലാമിക നേതാക്കൾ ആഹ്വാനം ചെയ്തു. 

ബൾഗേറിയൻ ഓപ്പറട്ട ഗായികയും നടിയുമാണ് നദിയ മതീവ നോസ്ഹരോവ .അമേരിക്കൻ സംരംഭകയും സ്പാനിഷ് പ്രഭുവിന്റെ പത്‌നിയുമായിരുന്നു നദിയ.
1912 നവംബർ 21ന് ബൾഗേറിയയിലെ പ്ലീവനിൽ ജനിച്ചു. അവരുടെ പിതാവ് ഇലക്ട്രോണിക സാധനങ്ങൾ കച്ചവട നടത്തുന്നയാളായിരുന്നു. ഉത്തര-മധ്യ ബൾഗേറിയയിലെ ഒരു നഗരമായ ലോവ്ച്ചിലെ അമേരിക്കൻ ഗേൾസ് സ്‌കൂളിലാണ് പഠിച്ചത്. 1934ൽ ഓപ്പറെട്ട തിയേറ്ററിൽ അരങ്ങേറ്റം നടത്തി.സംഗീതം പഠിക്കാനായി ജർമ്മനിയിൽ പോയി. അവിടെ നിന്ന് തിരിച്ചെത്തിയതിന് ശേഷം 1942ൽ ഇസ്പിതാനി എന്ന സിനിമയിൽ അഭിനയിച്ചു.
1936ൽ എയ്ഞ്ജൽ സ്ലാഡ്കരോവിന്റെ ഓപ്പറെട്ട തിയേറ്ററിൽ ചേർന്ന കുറച്ചു ദിവസങ്ങൾക്കകം അദ്ദേഹത്തെ വിവാഹം ചെയ്തു. 1940ൽ വിവാഹമോചിതയായി. പിന്നീട്, വത്തിക്കാനിലെ നയതന്ത്ര പ്രിതിനിധിയായ സ്പാനിഷ് പ്രഭു കൗണ്ട് ഡി നവരോയെ വിവാഹം ചെയ്തു. ഇതോടെ ഇവർക്ക് പ്രഭ്വി പദവി ലഭിച്ചു. ഇരുവരും മോൺടോ കാർലോയിൽ താമസമാക്കി. 1949 ൽ ഭർത്താവ് മരിച്ചു. അതിന് ശേഷം അമേരിക്കയിലേക്ക് താമസം മാറ്റി. 1953ൽ സിദ് ഫാർബർ എന്നയാളെ വിവാഹം ചെയ്തു. നിർമ്മാണ-റിയൽ എസ്റ്റേറ്റ് കമ്പനി ഉടമയായിരുന്നു ഭർത്താവ്. 1985ൽ അദ്ദേഹം മരിച്ചു. ഇതോടെ, നിരവധി റിയൽ എസ്‌റ്റേറ്റുകളുടെ ഉടമസ്ഥയായി. യൂറി ഫാർബെറെ വിവാഹം ചെയ്തു. 
2014 ഏപ്രിൽ 18ന് അമേരിക്കയിലെ ന്യൂയോർക്കിൽ, ലോങ് ഐസ്ലാൻഡിൽ വെച്ച് 97ാം വയസ്സിൽ അന്തരിച്ചു.

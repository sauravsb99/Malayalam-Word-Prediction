ഇന്ത്യയിലെ ഒരു ഇംഗ്ലീഷ് ദിനപത്രമാണ് 1924-ൽ ആരംഭിച്ച ദ ഹിന്ദുസ്ഥാൻ ടൈംസ്. ഇന്ത്യയിലെ ഏറ്റവും വലിയ പത്രമാധ്യമങ്ങളിൽ ഒന്നാണിത്. ഓഡിറ്റ് ബ്യൂറോ ഓഫ് സർക്കുലേഷന്റെ കണക്കനുസരിച്ച്, 2015 നവംബറിൽ 1.16 ദശലക്ഷം പത്രങ്ങളാണ് വിതരണം ചെയ്യുന്നത്. ഇന്ത്യയിലെ ടൈംസ് ഓഫ് ഇന്ത്യയ്ക്ക് ശേഷം ഏറ്റവും കൂടുതൽ വായിക്കപ്പെടുന്ന ഇംഗ്ലീഷ് ദിനപത്രമായി ഇന്ത്യാ റീഡർഷിപ്പ് സർവേ 2014 വെളിപ്പെടുത്തുന്നു. ന്യൂഡൽഹി, മുംബൈ, കൊൽക്കത്ത, ലഖ്നൗ, പട്ന, റാഞ്ചി, ചണ്ഡീഗഡ് എന്നിവിടങ്ങളിൽ നിന്നുള്ള എഡിഷനുകൾ വടക്കേ ഇന്ത്യയിൽ പ്രചാരത്തിലിരിക്കുന്നു.

ഭഗവാൻ സഹായ് 1966 ഫെബ്രുവരി 6 മുതൽ 1967 മേയ് 15 വരെ കേരളത്തിന്റെ ഗവർണ്ണറായി സേവനമനുഷ്ടിച്ചിരുന്നു. 1967 മേയ് 15 മുതൽ 1973 ജൂലൈ3 വരെ ജമ്മു കാശ്മിരിന്റെ ഗവർണ്ണറായി. അദ്ദേഹം ഒരു ഐ. സി. എസ് ഓഫീസർ ആയിരുന്നു. കേരള ഗവർണ്ണർ ആയിരുന്ന അജിത് പ്രസാദ് ജെയിനിനെപ്പോലെ അദ്ദേഹവും ഉത്തർപ്രദേശിലെ മൊറാദാബാദിലെ ചന്ദൗസി എസ്. എം. കോളെജിന്റെ പൂർവ്വവിദ്യാർഥിയായിരുന്നു. കേരള ഗവർണ്ണർ ആകും മുൻപ് അദ്ദേഹം പഞ്ചാബിന്റെ ലഫ്റ്റനന്റ് ഗവർണ്ണറും ആയിരുന്നു. മുൻ കേരളാ ഗവർണ്ണറും പിന്നീട് ഇന്ത്യയുടെ പ്രസിഡന്റും ആയ വി. വി. ഗിരിയുടെ കീഴിൽ അദ്ദേഹം ഗവർണ്ണർമാരുടെ കമ്മിറ്റിയുടെ തലവനായി. 
അദ്ദേഹത്തെ രാഷ്ട്രം പദ്മഭൂഷൻ നൽകി ആദരിച്ചിട്ടുണ്ട്. മുൻ ആസ്സാം ഗവർണ്ണർ ആയിരുന്ന വിഷ്ണു സഹായ് യുടെ ഇളയ സഹോദരനാണ്. 

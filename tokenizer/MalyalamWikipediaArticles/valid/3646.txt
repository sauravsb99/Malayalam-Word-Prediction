ഹഫ്സ എന്ന തൂലികാനാമത്തിൽ അറിയപ്പെട്ടിരുന്ന മലയാളത്തിലെ ഒരു നോവലിസ്റ്റും വിവർത്തകനുമായിരുന്നു കെ. മുഹമ്മദ് ഹാശിം. 1979 ൽ മാ എന്ന നോവലിനുള്ള അംഗീകാരമായി എം.പി. പോൾ അവാർഡ് ലഭിച്ചിട്ടുണ്ട്. 1949 കണ്ണൂർ സിറ്റിയിൽ ജനനം. അഗത്തി ദ്വീപിൽ പോസ്റ്റ് മാസ്റ്ററായി സേവനമനുഷ്ടിച്ചിട്ടുണ്ട്. ഏഴ് നോവലുകളും വിർത്തനങ്ങളും ലഘുഗ്രന്ഥങ്ങളും കഥകളും രചിച്ചിട്ടുണ്ട്. ആനുകാലികങ്ങളിൽ എഴുതാറുണ്ട്. 2015 ജനുവരി 10 ന് കോഴിക്കോട് വെച്ച് അന്തരിച്ചു. അവസാനം എഴുതിയ നോവൽ അർബുദം ബാധിച്ച് കിടക്കവേ ആണ് ആരംഭിച്ചതും പൂർത്തിയാക്കിയതും. നിശ്ചയാദാർഢ്യവും സർഗശേഷിയും സമ്മേളിച്ച എഴുത്തുകാരനെന്ന് വിലയിരുത്തപ്പെട്ടു. 

ഒരാളുടെ ഓർമ പൂർണ്ണമായോ ഭാഗികമായോ നഷ്ടപ്പെട്ട അവസ്ഥയാണ് അമ്നീഷ്യ. മനുഷ്യമസ്തിഷ്കത്തിൽ ഓർമ്മകൾ രേഖപ്പെടുത്തുന്ന വിവിധനാഡീകേന്ദ്രങ്ങൾ ലിംബിക് വ്യവസ്ഥയിലാണുള്ളത്. ഇവിടെയുണ്ടാകുന്ന തകരാറുകളാണ് അമ്നീഷ്യ രോഗികളിൽ ഓർമ്മ നഷ്ടപ്പെടുന്നതിന് കാരണം. മാനസികവൈകല്യങ്ങളോ ക്ഷതങ്ങൾ മസ്തിഷ്കത്തിൽ വരുത്തുന്ന വൈകല്യങ്ങളോ ഇത്തരം അവസ്ഥയ്ക്ക് കാരണമാകുന്നു. 
അമ്നീഷ്യ എന്ന മാനസികവൈകല്യത്തെ ആന്റിറോഗ്രേഡ് അമ്നീഷ്യ എന്നും റിട്രോഗ്രേഡ് അമ്നീഷ്യ എന്നും തരംതിരിക്കാം. ആന്റിറോഗ്രേഡ് അമ്നീഷ്യ ദീർഘകാലഓർമ്മകളുടെ തകർച്ചയെ സൂചിപ്പിക്കുന്ന അമ്നീഷ്യാ വിഭാഗമാണിത്. എന്നാൽ ദൃഢീകരിക്കപ്പെട്ട ഓർമ്മകൾ തിരിച്ചെടുക്കുന്നതിന് അനുഭവപ്പെടുന്ന വൈഷമ്യമാണ് റിട്രോഗ്രേഡ് അമ്നീഷ്യ. 
ചിലയിനം ഔഷധങ്ങളും പെരുമാറ്റപരിവർത്തനങ്ങളും മാനസികചികിത്സയുമാണ് സാധാരണയായി അനുവർത്തിക്കുന്ന ചികിത്സാരീതികൾ.

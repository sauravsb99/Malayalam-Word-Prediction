
മാനിനങ്ങളിൽ ഏറ്റവും വലുതാണ് ഈലൻഡ് മാനുകൾ. ഇവ കാണപ്പെടുന്നത് ആഫ്രിക്കയുടെ തെക്കൻ പ്രദേശങ്ങളിലാണ്. ഇത് മനുഷ്യനുമായി വേഗത്തിൽ ഇണങ്ങുന്ന ഒരു മൃഗമാണ്. പ്രായപൂർത്തിയായ ആൺ ഈലൻഡിന് 2മീറ്റർ ഉയരവും ഒരു ടണ്ണിലേറെ ഭാരമുണ്ടാകും. നീണ്ട വലയാകൃതിയുള്ള കൊമ്പുള്ളതിനാൽ 'കേപ് എൽക്ക് 'എന്ന പേരിലും അറിയപ്പെടുന്നു. ഇവയുടെ കൊമ്പുകൾക്ക് 75-100സെ.മീ വരെ നീളമുണ്ടാകും. ഈലൻഡ് കുഞ്ഞുങ്ങൾക്ക് ജനിക്കുമ്പോൾ തന്നെ കൊമ്പുകൾ ഉണ്ടായിരിക്കുമെന്നത് ഇവയുടെ സവിശേഷതയാണ്. 

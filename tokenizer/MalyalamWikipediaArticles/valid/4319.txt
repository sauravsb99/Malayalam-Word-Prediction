റാഞ്ചോ മിറാജ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ റിവർസൈ് കൗണ്ടിയിലെ ഒരു റിസോർട്ട് നഗരമാണ്. 2000 ലെ യു.എസ്. സെൻസസ് പ്രകാരം 13,249 ആയിരുന്നു ഈ നഗരത്തിലെ ജനസംഖ്യ 2010 ലെ സെൻസസിൽ 17,218 ആയി വർദ്ധിച്ചിരുന്നു. എന്നാൽ കാലാവസ്ഥാനുസൃതമായി പ്രത്യേക അവസരങ്ങളിൽ ജനസംഖ്യ 20,000 വരെ വർദ്ധിക്കാറുണ്ട്. കത്തീഡ്രൽ സിറ്റിയ്ക്കും പാം ഡെസെർട്ടിനുമിടയിൽ സ്ഥിതിചെയ്യുന്ന ഈ നഗരം കോച്ചെല്ലാ താഴ്വരയിലെ 9 നഗരങ്ങളിലൊന്നാണ്. മിറാജ് കോവിനൊപ്പം “കോവ് കമ്മ്യൂണിറ്റീസ്” എന്നറിയപ്പെട്ടിരുന്ന സംയോജിപ്പിക്കപ്പെടാത്ത 5 മേഖലകൾ ലയിപ്പിച്ച് 1973 ലാണ് റാഞ്ചോ മിറാജ് ഒരു നഗരമായി സംയോജിപ്പിക്കപ്പെട്ടത്. അക്കാലത്ത് നഗരത്തിൽ 3,000 സ്ഥിരവാസികളുണ്ടായിരുന്നു.
 വിക്കിവൊയേജിൽ നിന്നുള്ള റാഞ്ചോ മിറാജ് യാത്രാ സഹായി


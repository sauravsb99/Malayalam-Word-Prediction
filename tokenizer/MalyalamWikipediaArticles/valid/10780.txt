ഉത്തരാർദ്ധഗോളത്തിൽ ദൃശ്യമാകുന്ന ഒരു നക്ഷത്രരാശിയാണു ഗരുഡൻ .ആകാശഗംഗ എന്നറിയപ്പെടുന്ന ഗാലക്സിയിൽ ഇത് ഉൾപ്പെടുന്നു. നഗ്നനേത്രങ്ങൾക്കു ഗോചരമായ അനവധി താരകൾ ഈ വ്യൂഹത്തിലുണ്ട്; നവതാരകളും പ്രത്യക്ഷപ്പെട്ടിട്ടുണ്ട്. 1918 ജൂൺ 18-നു കണ്ടെത്തിയ നവതാര അക്വില III നക്ഷത്രങ്ങളിൽവച്ച് ഏറ്റവും പ്രകാശമുള്ള സിറിയസിനോളം ദീപ്തിയുള്ളതായിരുന്നു. നഗ്നനേത്രങ്ങൾ കൊണ്ട് കാണാൻ പറ്റുന്ന അനവധി താരകങ്ങൾ ഈ വ്യൂഹത്തിലുണ്ട്; രൂപസാദൃശ്യംകൊണ്ട് ഗരുഡൻ എന്നും കഴുകൻ എന്നും പരുന്ത് എന്നും ഒക്കെ അറിയപ്പെടുന്ന ഈ നക്ഷത്രരാശിയിലെ ഏറ്റവും പ്രഭയുള്ള നക്ഷത്രം തിരുവോണം ആണ്.
ഗരുഡൻ രണ്ടാം നൂറ്റാണ്ടിൽ ജീവിച്ചിരുന്ന ടോളമിയുടെ 48 നക്ഷത്രരാശികൾ ഉൾപ്പെട്ട കാറ്റലോഗിൽ ഇടം പിടിച്ച ഒരു നക്ഷത്രരാശിയാണ്. ബി.സി.ഇ മൂന്നാം നൂറ്റാണ്ടിൽ ജീവിച്ചിരുന്ന യൂഡോക്സസ്, അരാറ്റസ് എന്നിവർ ഈ നക്ഷത്രരാശിയെ പരാമർശിച്ചിട്ടുണ്ട്. 
ബി.സി.ഇ 389ലാണ് ഒരു നോവ ഈ രാശിയിൽ കണ്ടെത്തിയതായി രേഖപ്പെടുത്തിയിട്ടുള്ളത്. ഇത് ശുക്രനോളം തിളക്കത്തിൽ കാണാൻ കഴിഞ്ഞിരുന്നുവത്രെ. നോവ അക്വിലെ 1918 ആണ് മറ്റൊന്ന്. ഇതിന് അൾട്ടെയറിന്റെ തിളക്കം ഉണ്ടായിരുന്നു.
മൂന്നു ഗ്രഹനീഹാരികകളാണ് ഗരുഡൻ നക്ഷത്ര രാശിയിലുള്ളത്.
മറ്റുള്ളവ :
പ്രപഞ്ചത്തിൽ ഇന്ന് അറിയപ്പെടുന്നതിൽ ഏറ്റവും കൂടുതൽ ദ്രവ്യമാനമുള്ള പദാർത്ഥമായ ഹെർക്കുലീസ്-കൊറോണ ബൊറിയാലിസ് വന്മതിൽ ഗരുഡൻ നക്ഷത്രരാശിയിലൂടെ കടന്നു പോകുന്നു. 2013ലാണ് ഇത് കണ്ടുപിടിച്ചത്. 1000 കോടി പ്രകാശവർഷം വലിപ്പമുണ്ട് ഇതിന്.
ഒരു പരുന്തിന്റെ ആകൃതിയിലാണ് ഇതിനെ ചിത്രീകരിച്ചിട്ടുള്ളത്. ഈ രാശിയിലെ ഏറ്റവും തിളക്കം കൂടിയ നക്ഷത്രമായ അൾട്ടേറിനെയും അതിന്റെ വടക്കു പടിഞ്ഞാറും തെക്കു കിഴക്കുമായി കിടക്കുന്ന നക്ഷത്രങ്ങളെ ചേർത്താണ് ചിറകുകൾക്ക് രൂപം കൊടുത്തിട്ടുള്ള്ത്. തല തെക്കു പടിഞ്ഞാറു ദിശയിലേക്ക് നീട്ടി വെച്ചിരിക്കുന്നു.
ഗ്രീക്ക് ഇതിഹാസത്തിൽ ഇതിനെ സ്യൂസിന്റെ ഇടിമിന്നലിനെ വഹിക്കുന്ന പരുന്തായ എയ്റ്റോസ് ഡിയോസ് ആയാണ് പരിഗണിച്ചിരിക്കുന്നത്. ഇന്ത്യയിൽ ഇത് വിഷ്ണുവിന്റെ വാഹനമായ ഗരുഡൻ ആണ്. ഈജിപ്തുകാർക്കിത് ഹോറസ് ദേവന്റെ ഫാൽക്കൺ ആണ്.
ജ്യോതിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക.സഹായത്തിനു ഈ ലേഖനത്തിന്റെ ഇംഗ്ലീഷ് പതിപ്പ്.

മിരാൾ • ശലഭശുണ്ഡം • സ്വർഗപതംഗം • കുംഭം • ഗരുഡൻ • പീഠം • മേടം • പ്രാജിത • അവ്വപുരുഷൻ ‍ ‍ • വാസി • കരഭം • കർക്കടകം • വിശ്വകദ്രു • ബൃഹച്ഛ്വാനം • ലഘുലുബ്ധകൻ • മകരം • ഓരായം • കാശ്യപി • മഹിഷാസുരൻ • കൈകവസ് • കേതവസ് • വേദാരം • ചുരുളൻ • കപോതം • സീതാവേണി • ദക്ഷിണമകുടം • കിരീടമണ്ഡലം • അത്തക്കാക്ക • ചഷകം • തൃശങ്കു • ജായര • അവിട്ടം • സ്രാവ് • വ്യാളം • അശ്വമുഖം • യമുന • അഗ്നികുണ്ഡം • മിഥുനം • ബകം • അഭിജിത്ത് • ഘടികാരം • ആയില്യൻ • ജലസർപ്പം • സിന്ധു  • ഗൗളി • ചിങ്ങം • ചെറു ചിങ്ങം • മുയൽ • തുലാം • വൃകം • കാട്ടുപൂച്ച • അയംഗിതി • മേശ • സൂക്ഷ്മദർശിനി • ഏകശൃംഗാശ്വം • മഷികം • സമാന്തരികം • വൃത്താഷ്ടകം • സർപ്പധരൻ • ശബരൻ • മയിൽ • ഭാദ്രപദം • വരാസവസ് • അറബിപക്ഷി • ചിത്രലേഖ • മീനം • ദക്ഷിണമീനം • അമരം • വടക്കുനോക്കിയന്ത്രം • വല • ശരം • ധനു • വൃശ്ചികം • ശില്പി • പരിച • സർപ്പമണ്ഡലം • സെക്സ്റ്റന്റ് • ഇടവം • കുഴൽത്തലയൻ • ത്രിഭുജം • ദക്ഷിണ ത്രിഭുജം • സാരംഗം • സപ്തർഷിമണ്ഡലം • ലഘുബാലു • കപ്പൽ‌പ്പായ • കന്നി • പതംഗമത്സ്യം • ജംബുകൻ 

ഇന്ത്യയിൽ ആന്ധ്രാപ്രദേശ് സംസ്ഥാനത്തെ വെസ്റ്റ് ഗോദാവരി ജില്ലയുടെ മധ്യഭാഗത്ത് സ്ഥിതി ചെയ്യുന്ന ഒരു നഗരവും താലൂക്കുമാണ് ടാടെപള്ളിഗുടെം. ജില്ലാ ആസ്ഥാനമായ എലുരുവിന് 50 കി.മീ അടുത്തായായാണ് ഈ നഗരത്തിന്റെ സ്ഥാനം. ചുറ്റുപാടും പാടശേഖരങ്ങൾ കൊണ്ടും കനാലുകൾ കൊണ്ടും സമൃദ്ധമായ ഈ നഗരം വെസ്റ്റ് ഗോദാവരി ജില്ലയിലെ വളർന്നു കൊണ്ടിരിക്കുന്ന ഒരു വ്യവസായിക നഗരമാണ്. ഗോദാവരി ജില്ലകളിൽ ടാടെപള്ളിഗുടെം വിദ്യാഭ്യാസസ്ഥാപനങ്ങൾക്കും പേരു കേട്ടതാണ്.

ഖത്തർ ഗവണ്മെന്റിന്റെ ഉടമസ്ഥതയിലുള്ള വിമാനക്കമ്പനിയാണ് ഖത്തർ എയർവേസ്. ഖത്തർ എയർവേസിന്റെ തലസ്ഥാനവും, വിമാനങ്ങളുടെ ഹബ്ബും ദോഹയാണ്. 140-ൽ പരം ലോകനഗരങ്ങളിലേക്ക് പറക്കുന്ന വിമാനങ്ങൾ ഖത്തർ എയർവേസിനുണ്ട്. 150-ൽ പരം വിമാനങ്ങളും ഖത്തർ എയർവേസിന്റേതായുണ്ട്. അറേബ്യയൊഴികെ, ആഫ്രിക്ക, യൂറോപ്പ്, ഓഷ്യാനിയ, ഏഷ്യ, അമേരിക്ക എന്നിവിടങ്ങളിലെ നഗരങ്ങളിലേക്ക് ഖത്തർ എയർവേസ് വിമാനങ്ങൾ പറക്കുന്നുണ്ട്. 31,000 ത്തിലധികം ജീവനക്കാർ ഖത്തർ എയർവേസിനു വേണ്ടി ജോലിയെടുക്കുന്നു. ഇതിൽ 19,000 ത്തോളം പേർ ഖത്തർ എയർവേസിന്റെ മാത്രം ജീവനക്കാരാണ്. ഹമദ് വിമാനത്താവളമാണ് ഖത്തർ എയർവേസിന്റെ ഉദ്ഭവകേന്ദ്രം . ഒക്ടോബർ 2013 മുതൽ ഖത്തർ എയർവേസ് വൺവേൾഡ് അലയൻസിൽ അംഗമാണ്.

ടക്സൺ അമേരിക്കൻ ഐക്യനാടുകളിലെ അരിസോണ സംസ്ഥാനത്ത് പിമ കൗണ്ടിയിലുൾപ്പെട്ട നഗരവും അതോടൊപ്പം പിമ കൌണ്ടിയുടെ കൌണ്ടി സീറ്റുമാണ്. അരിസോണ സർവകലാശാല സ്ഥിതിചെയ്യുന്നതു ഈ പട്ടണത്തിലാണ്.
ഏകദേശം 12,000 വർഷങ്ങൾക്കുമുൻപ് തെക്കൻ അരിസോണയിൽനിന്നുള്ള പാലിയോ-ഇന്ത്യൻസ് ആണ് ടക്സൺ ആദ്യമായി സന്ദർശിച്ചതെന്നു കരുതപ്പെടുന്നു. സാന്താക്രൂസ് നദിക്കടുത്തു നടന്ന സമീപകാല പുരാവസ്തു ഉത്ഘനനങ്ങളിൽ ക്രി.മു. 2100-ലുള്ള ഒരു ഗ്രാമം ഇവടെ നിലനിന്നിരുന്നതിന്റെ തെളിവുകൾ കണ്ടെടുത്തിരുന്നു.


പരുക്കൻ കട്ടിത്തൊലിയുള്ള ഒരിനം സ്രാവാണ് റഫ്സ്കിൻ സ്പർഡോഗ് . ഭക്ഷ്യാവശ്യത്തിനായി ഇവ നിത്യേന വേട്ടയാടപ്പെടുന്നു. തടിച്ചുപരന്ന തലയും അഗ്രം വെളുത്ത ചിറകുകളും ഇവയുടെ പ്രത്യേകതയാണ്. ഇവയുടെ മുതുചിറകുകൾക്കെല്ലാം ഒരേ വലിപ്പമാണ്. ആൺസ്രാവിനു 85-90 സെന്റീമീറ്റർ നീളവും പെൺസ്രാവിനു 89-118 സെന്റീമീറ്റർ നീളവും കാണും. മത്സ്യങ്ങളാണ് ഇവയുടെ പ്രധാന ഭക്ഷണം. ഒറ്റപ്രസവത്തിൽ 18 മുതൽ 22 വരെ കുഞ്ഞുങ്ങൾ ഉണ്ടാകുന്നു. ഓവോവിവിപാരിറ്റി വിഭാഗത്തിലാണ് ഇവ ഉൾപ്പെടുന്നത്. 

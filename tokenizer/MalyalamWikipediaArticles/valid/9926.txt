ലൈംഗിക ബന്ധം നടത്തുന്നതിനുമുമ്പായി അതിനുള്ള തയ്യാറെടുപ്പിനായി സ്ത്രീ പുരുഷന്മാർ ഏർ‍പ്പെടുന്ന ലീലകൾ. വാത്സ്യായന മഹർഷിയുടെ കാമസൂത്രം വളരെയധികം രതിലീലകൾ വിശദീകരിക്കുന്നുണ്ട്. സ്ത്രീ പുരുഷന്മാർ അറുപത്തിനാലുകലകളും അറിഞ്ഞിരിക്കണമെന്നാണ‍്‍ വാത്സ്യായന മഹർഷിയുടെ അഭിപ്രായം.
തളർന്നു കിടക്കുന്ന പുരുഷ ലിംഗം സ്ത്രീ യോനി യിൽ പ്രവേശിപ്പിക്കണമെങ്കിൽ അത് ഉദ്ധരിച്ച് ദൃഢമാകണം. സാധാരണ ഗതിയിൽ സ്ത്രീ യോനി തണുത്തും ചുരുങ്ങിയും ഉണങ്ങിയും ഇരിക്കുന്നതിനാൽ ലിംഗപ്രവേശം വേദനയുണ്ടാക്കും. എന്നാൽ രതിലീലകളിൽ ഏർപ്പെടുമ്പോൾ ഉണ്ടാകുന്ന ലൈംഗികവികാരത്തള്ളിച്ചയാൽ പുരുഷന്റെ ലിംഗം രക്തം നിറഞ്ഞ് വിജൃംഭിച്ച് ദൃഢമാവുകയും സ്ത്രീയ്ക്ക് വികാരത്താൽ യോനി തപ്തവും വിജൃംഭിതവും രതിസലിലം നിറഞ്ഞ് വഴുവഴുപ്പുള്ളത് ആവുകയും ചെയ്യുന്നു. അങ്ങനെ ലിംഗവും യോനിയും സംഭോഗത്തിന്‌ തയ്യാറാവുന്നു. 
ഇണയിൽ പരമാവധി ലൈംഗിക വികാരമുണർത്തി സംയോഗത്തിന് തയ്യാറാക്കുന്ന മാനസികവും, ശാരീരികവുമായ പ്രവൃത്തിയാണ് രതിപൂർവലീലകൾ. ആവശ്യത്തിന് സമയം സ്‌നേഹപൂർണമായ രതിലീലക്ക് ചിലവഴിക്കാതെയുള്ള ലൈംഗികബന്ധം പലപ്പോഴും സ്ത്രീക്ക് വിരസവും വേദനാജനകവും ആയേക്കാം. ഇത് വിരക്തിയിലേക്ക് നയിച്ചേക്കാം. സ്ത്രീകളിലെ വികാരം പുരുഷനെ അപേക്ഷിച്ചു പതിയെ ഉണരുകയും പതുക്കെ ഇല്ലാതാവുകയും ചെയ്യുന്നതാണ് ഇതിനു കാരണം എന്ന് വിദഗ്ദർ ചൂണ്ടിക്കാട്ടുന്നു.
വൃത്തിയും സുഗന്ധവും സുരക്ഷിതത്ത്വവുമുള്ള അന്തരീക്ഷത്തിൽ മാനസിക അടുപ്പമുള്ള പങ്കാളിയോടൊപ്പമുള്ള രതിലീല മികച്ച ഉത്തേജനം നൽകിയേക്കാം.
ആസ്വാദ്യമായ ബാഹ്യകേളിയിലൂടെ സ്ത്രീകളിൽ ലൈംഗിക ഉത്തേജനം ഉണ്ടാവുകയും ശരീരവും മനസും ലൈംഗികബന്ധത്തിനു തയ്യാറാവുകയും ചെയ്യും. യോനീനാളം വികസിക്കുകയും "വഴുവഴുപ്പാർന്ന സ്രവങ്ങൾ " ഉൽപ്പാദിപ്പിക്കപ്പെടുകയും ചെയ്യുന്നു. അതുവഴി ലൈംഗിക ബന്ധം സുഖകരമാവുകയും ഇരുവർക്കും സംതൃപ്തി ലഭിക്കുകയും ചെയ്യുന്നു. ഇത് പങ്കാളികൾ തമ്മിലുള്ള മാനസികമായ അടുപ്പം വർധിപ്പിക്കുന്നു. ലൂബ്രിക്കേഷൻ സ്രവങ്ങളുടെ അഭാവത്തിൽ സ്ത്രീക്ക് ലൈംഗികബന്ധത്തിൽ വേദന അനുഭവപ്പെടാനും പുരുഷന് ആയാസകരമാകാനും സാധ്യതയുണ്ട്. ഇവിടെയാണ് രതിപൂർവ്വലീലകളുടെ പ്രാധാന്യം. സ്ത്രീകളിൽ രതിമൂർച്ഛ സംഭവിക്കുന്നത് പുരുഷന്മാരേക്കാൾ വൈകിയായതിനാൽ ബാഹ്യകേളിയിൽ ഏർപ്പെടുന്നത് ലൈംഗികബന്ധത്തിന്റെ ദൈർഘ്യം വർദ്ധിപ്പിക്കുവാൻ സഹായിക്കുന്നു. അതോടൊപ്പം പുരുഷന്മാരിലെ "സമയക്കുറവ്" ചെറുക്കുവാനും ഇത് സഹായിക്കുന്നു. ആർത്തവവിരാമം കഴിഞ്ഞ സ്ത്രീകളിൽ ഉത്തേജനത്തിന് കൂടുതൽ സമയം ആവശ്യമായതിനാൽ കൂടുതൽ സമയം രതിലീലകളും ആവശ്യമായേക്കാം.
കാഴ്ച, സ്പർശനം, ഗന്ധം, രുചി, ശ്രവണം എല്ലാം ലൈംഗികവികാരത്തെ ജനിപ്പിക്കുന്നതാണെങ്കിലും സ്പർശനമാണ്‌ രതിസുഖത്തിന്റെ കേന്ദ്രബിന്ദു. രതിലീലകളിൽ പരസ്പരമുള്ള നഗ്നതാസ്വാദനം, ആലിംഗനം, നഖക്ഷതങ്ങൾ, സ്തനങ്ങളുടെ ലാളനയും പാനവും, സ്തനത്തിൽ കടിക്കുക, അധരം നുകരലും പല വിധ ചുംബനങ്ങളും, പരസ്പരമുള്ള ജനനേന്ദ്രിയ ചുംബനവും നുകരലും, ലിംഗത്തിലുള്ള സ്ത്രീയുടെ അംഗുലീലീലകൾ, മൃദുവായ തടവൽ തുടങ്ങി സ്ത്രീ പുരുഷന്മാർക്ക് രസം പ്രദാനം ചെയ്യുന്ന എന്തും മനോധർ‌മ്മം. മധുരസംസാരം, രതിഭാവനകൾ, ശൃംഗാരം, ചുംബനം, ആലിംഗനം, സ്പർശനം എന്നിവ ബാഹ്യകേളിയിൽ പെടുന്നു. ഇണയുടെ ചുണ്ട്, ചെവി, കഴുത്ത്, കക്ഷം, മാറിടം, പൊക്കിൾച്ചുഴി, നിതംബം, തുട, പാദം, ഭഗശിശ്നിക, ജി-സ്‌പോട്ട് തുടങ്ങിയ കാമോദ്ദീപമായ ഭാഗങ്ങളിൽ സ്പർശ്ശിക്കുന്നതും ലാളിക്കുന്നതും രതിലീല തന്നെ.
ലൈംഗികതയുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

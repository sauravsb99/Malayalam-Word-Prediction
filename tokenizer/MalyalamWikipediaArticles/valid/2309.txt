ബ്രിട്ടീഷ് രാജിന്റെ ഭരണകാലത്ത് ഇന്ത്യൻ സ്വാതന്ത്ര്യസമരപ്രസ്ഥാനത്തിന്റെ ഭാഗമാായി ഇന്ത്യയിലെ ഗുജറാത്തിലെ ഖേഡ ജില്ലയിൽ നടന്ന സത്യാഗ്രഹമാണ് ഖേഡ സത്യാഗ്രഹം. മഹാത്മാഗാന്ധിയുടെ നേതൃത്വത്തിൽ നടന്ന മൂന്നാമത്തെ സത്യാഗ്രഹമാണ് ഖേഡ സത്യാഗ്രഹം. ചമ്പാരൻ സത്യാഗ്രഹത്തിനു ശേഷം മഹാത്മാഗാന്ധി ഇന്ത്യയിൽ നടത്തിയ രണ്ടാമത്തെ സത്യാഗ്രഹമാണിത്. ഖേഡ ജില്ലയിലെ കർഷകത്തൊഴിലാളികളെ പിന്തുണയ്ക്കുന്നതിന്റെ ഭാഗമായാണ് ഈ സത്യാഗ്രഹം നടന്നത്. വിളകൾക്കുണ്ടായ നാശവും പ്ലേഗ് രോഗപ്പകർച്ചയും കാരണം ഖേഡയിലെ കർഷകർക്ക് ബ്രിട്ടീഷുകാർ ഏർപ്പെടുത്തിയിരുന്ന ഉയർന്ന നികുതി അടയ്ക്കാൻ സാധിച്ചിരുന്നില്ല. 
ഗുജറാത്തിൽ, മഹാത്മാഗാന്ധിയായിരുന്നു ഖേഡ സത്യാഗ്രഹത്തിന്റെ നേതൃത്വം വഹിച്ചത്. മഹാത്മാഗാന്ധിയുടെ സഹചാരിയായിരുന്ന സർദാർ വല്ലഭായ് പട്ടേലും ഗാന്ധിയന്മാരായ ഇന്ദുലാൽ യാഗ്നിക്, ശങ്കർലാൽ ബാങ്കർ, മഹാദേവ് ദേശായ്, നരഹരി പരീഖ്, മോഹൻലാൽ പാണ്ഡ്യ, രവിശങ്കർ വ്യാസ് എന്നിവരായിരുന്നു സത്യാഗ്രഹത്തിന്റെ മറ്റ് പ്രധാന നേതാക്കൾ. ഇവർ ഖേഡയിലുടനീളം സഞ്ചരിക്കുകയും കർഷകരോട് സമരം ചെയ്യാൻ ആവശ്യപ്പെടുകയും ചെയ്തു. ഗുജറാത്തിലെ മറ്റ് നഗരങ്ങളായ അഹമ്മദാബാദ്, വഡോദര എന്നിവിടങ്ങളിൽ നിന്നും ആകൃഷ്ടരായ ജനങ്ങൾ സത്യാഗ്രഹത്തിൽ പങ്കെടുക്കാൻ ഖേഡയിൽ എത്തിച്ചേർന്നിരുന്നു. എന്നാൽ, മഹാത്മാഗാന്ധിയും പട്ടേലും മറ്റ് പ്രവിശ്യകളിൽ നിന്നുള്ള ജനങ്ങളുടെ പ്രവർത്തനം നിരുത്സാഹപ്പെടുത്തുകയുണ്ടായി. ഗുജറാത്തികൾ മാത്രമായി പങ്കെടുത്ത സമരമായി ഖേഡ സത്യാഗ്രഹത്തെയാക്കാനായിരുന്നു ഇത്തരത്തിൽ ചെയ്തത്.
പട്ടേലും സഹപ്രവർത്തകരും ചേർന്ന് ഖേഡയിലെ വിവിധ വിഭാഗക്കാരായ ജനങ്ങളെ ഒത്തുചേർത്തുകൊണ്ട് പ്രക്ഷോഭത്തിന് തുടക്കം കുറിച്ചു. തുടർന്ന് ജാഥ നടത്തുകയും ചെയ്തു. ആ വർഷത്തെ കൃഷിയ്ക്കായുള്ള നികുതി ഒഴിവാക്കണമെന്ന് അപേക്ഷിച്ചുകൊണ്ട് ഖേഡയിലെ കർഷകർ ചേർന്ന് നിവേദനം തയ്യാറാക്കി സർക്കാരിന് സമർപ്പിച്ചു. എന്നാൽ ബോംബെയിലെ സർക്കാർ ഈ ആവശ്യത്തിനെ അംഗീകരിച്ചില്ല. കർഷകർ നികുതി അടച്ചില്ലെങ്കിൽ കൃഷിനിലങ്ങളും വസ്തുക്കലും കണ്ടുകെട്ടുകയും കർഷകരെ അറസ്റ്റ് ചെയ്യുമെന്നും സർക്കാർ അറിയിച്ചു. ഒരു പ്രാവശ്യം കണ്ടുകെട്ടിക്കഴിഞ്ഞാൽ ഈ ഭൂമി പിന്നീട് തിരിച്ചു നൽകുകയില്ലെന്നും ബ്രിട്ടീഷ് സർക്കാർ പറയുകയുണ്ടായി. എന്നാൽ സമരത്തിൽനിന്നും ആരും പിന്മാറുകയുണ്ടായില്ല. 
സത്യാഗ്രഹം തുടർന്നതോടെ സർക്കാരിന്റെ കളക്ടർമാരും ഇൻസ്പെക്ടർമാരും കൃഷിഭൂമിയും വസ്തുക്കളും കണ്ടുകെട്ടുന്നതിനായി ഖേഡയിലേക്ക് പോവുകയുണ്ടായി. എന്നാൽ സത്യാഗ്രഹത്തിൽ പങ്കെടുത്തവരാരും അറസ്റ്റ് ചെയ്യുന്നതിനെ എതിർക്കുകയോ പോലീസുകാരെ ആക്രമിക്കുകയോ ചെയ്തില്ല. ഇതിനുശേഷം അവർ തങ്ങളുടെ കയ്യിലുണ്ടായിരുന്ന പണം ആ സമയത്ത് ഔദ്യോഗികമായി സത്യാഗ്രഹത്തിന് നേതൃത്വം നൽകിക്കൊണ്ടിരുന്ന ഗുജറാത്ത് സഭ എന്ന സംഘടനയ്ക്ക് സംഭാവന ചെയ്തു.
അച്ചടക്കത്തോടെയും ഐക്യത്തോടെയുമാണ് സമരം നടന്നത്. തങ്ങളുടെ കൃഷിഭൂമികളും വസ്തുക്കളുമെല്ലാം കണ്ടുകെട്ടപ്പെട്ടപ്പോഴും കർഷകർ, പട്ടേലിന്റെ പിന്തുണയോടുകൂടി സത്യാഗ്രഹം ചെയ്തുകൊണ്ടിരുന്നു. ഖേഡയുടെ സമീപപ്രദേശത്തുള്ളവരും ഗുജറാത്തിലെ ജനങ്ങളും സത്യാഗ്രഹത്തെ അനുകൂലിച്ചുകൊണ്ട് പ്രതിഷേധിക്കുകയുണ്ടായി. സർദുൽ സിങ് കവീഷർ അടക്കമുള്ള ദേശീയ തലത്തിലുള്ള നേതാക്കൾ ഗുജറാത്തിലെ മറ്റ് ഭാഗങ്ങളിൽ ഖേഡ സത്യാഗ്രഹത്തെ അനുകൂലിച്ചുകൊണ്ടുള്ള സമരങ്ങൾ നടത്തണമെന്ന് അഭിപ്രായപ്പെട്ടെങ്കിലും, മഹാത്മാഗാന്ധിയും സർദാർ വല്ലഭായ് പട്ടേലും ഈ ആശയത്തെ പൂർണ്ണമായി എതിർക്കുകയുണ്ടായി. 
സത്യാഗ്രഹത്തിന്റെ അവസാനം ബ്രിട്ടീഷ് സർക്കാർ, ഇരു കക്ഷികളുമായി ഉടമ്പടിയിലെത്താൻ തീരുമാനിച്ചു. അടുത്ത വർഷത്തെ നികുതി ഒഴിവാക്കാനും നികുതി വർധനവിന്റെ നിരക്ക് കുറയ്ക്കാനും കണ്ടുകെട്ടിയ കൃഷിഭൂമികൾ തിരിച്ചുനൽകാനും ഈ ഉടമ്പടിയിലൂടെ ബ്രിട്ടീഷുകാർ സമ്മതിച്ചു. 
കോളനിവൽക്കരണം · ബ്രിട്ടീഷ് ഈസ്റ്റ് ഇന്ത്യ കമ്പനി · പ്ലാസ്സി · ബക്സർ യുദ്ധം · ആംഗ്ലോ-മൈസൂർ യുദ്ധങ്ങൾ · ആംഗ്ലോ-മറാത്താ യുദ്ധങ്ങൾ · ഒന്നാം ആംഗ്ലോ-സിഖ് യുദ്ധം · ചിറ്റഗോങ് ആയുധപ്പുര ആക്രമണക്കേസ് · രണ്ടാം ആംഗ്ലോ-സിഖ് യുദ്ധം · ബ്രിട്ടീഷ് ഇന്ത്യ · ഫ്രഞ്ച് ഇന്ത്യ · പോർച്ചുഗീസ് ഇന്ത്യ · കൂടുതൽ
ഇന്ത്യൻ ദേശീയത · സ്വരാജ് · ഗാന്ധിമാർഗ്ഗം · സത്യാഗ്രഹം · ഹിന്ദു ദേശീയത · ഇന്ത്യയിലെ മുസ്ലീം ദേശീയത · സ്വദേശി · സോഷ്യലിസം · ഖിലാഫത്ത് പ്രസ്ഥാനം
ശിപായിലഹള 1857 · ബംഗാൾ വിഭജനം · വിപ്ലവകാരികൾ · ഡെൽഹി-ലാഹോർ ഗൂഢാലോചന · ദ ഇന്ത്യൻ സോഷ്യോളജിസ്റ്റ് · ഘദാർ ഗൂഢാലോചന · ചമ്പാറൺ-ഖേദ സത്യാഗ്രഹങ്ങൾ · ജാലിയൻവാലാബാഗ് കൂട്ടക്കൊല · നിസ്സഹകരണപ്രസ്ഥാനം · പതാകസത്യാഗ്രഹം · ബർദോലിi · സൈമൺ കമ്മീഷൻ · നെഹ്രു റിപ്പോർട്ട് · പൂർണ്ണസ്വരാജ് · ഉപ്പുസത്യാഗ്രഹം · വട്ടമേശസമ്മേളനങ്ങൾ · ഗവൺമെൻറ് ഓഫ് ഇന്ത്യ ആക്ട്, 1935 · Legion Freies Indien · ക്രിപ്സ് ദൗത്യം · ക്വിറ്റ് ഇന്ത്യാ പ്രസ്ഥാനം · ഇന്ത്യൻ നാഷണൽ ആർമി · ഇന്ത്യൻ നാവിക സമരം · യാനം അട്ടിമറി · ഇന്ത്യയിലെ താൽക്കാലികസർക്കാർ
ഇന്ത്യൻ നാഷണൽ കോൺഗ്രസ് · അനുശീലൻ സമിതി · ജുഗന്തർ · ഇന്ത്യ ഹൗസ് · ബെർലിൻ കമ്മിറ്റി · ഘദർ കക്ഷി · ഹോം റൂൾ · ഖുദൈ ഖിദ്മത്ഗർ · ഹിന്ദുസ്ഥാൻ സോഷ്യലിസ്റ്റ് റിപ്പബ്ലിക്കൻ അസോസിയേഷൻ · സ്വരാജ് പാർട്ടി · ഇന്ത്യൻ ഇൻഡിപെൻഡൻസ് ലീഗ് · ആസാദ് ഹിന്ദ് · കൂടുതൽ
യശ്വന്ത്‌റാവു ഹോൾക്കർ · മംഗൽ പാണ്ഡേ · റായ് അഹ്മദ് നവാസ് ഖാൻ ഖറാൽ · ഝാൻസി റാണി · ബാല ഗംഗാധര തിലകൻ · ഗോപാൽ കൃഷ്ണ ഗോഖലെ · ദാദാഭായ് നവറോജി · മാഡം കാമ · ശ്യാംജി കൃഷ്ണ വർമ്മ · ഹർ ദയാൽ · ലാലാ ലജ്പത് റായ് · ബിപിൻ ചന്ദ്രപാൽ · റാഷ് ബിഹാരി ബോസ് · ചിത്തരഞ്ജൻ ദാസ് · ബാദ്ഷാ ഖാൻ · അബുൽ കലാം ആസാദ് · സൂര്യ സെൻ · ചന്ദ്രശേഖർ ആസാദ് · സി. രാജഗോപാലാചാരി · ഭഗത് സിംഗ് · സരോജിനി നായിഡു · പുരുഷോത്തം ദാസ് ടണ്ടൻ · തങ്കുതുരി പ്രകാശം · അല്ലൂരി സീതാരാമരാജു · മുഹമ്മദ് അലി ജിന്ന · സർദാർ വല്ലഭായ് പട്ടേൽ · സുഭാസ് ചന്ദ്ര ബോസ് · ജവഹർലാൽ നെഹ്രു · മഹാത്മാഗാന്ധി · കൂടുതൽ
കാബിനറ്റ് മിഷൻ · സ്വാതന്ത്ര്യനിയമം · ഇന്ത്യയുടെ വിഭജനം · രാഷ്ട്രീയ ഏകീകരണം · ഇന്ത്യയുടെ ഭരണഘടന · റിപ്പബ്ലിക്

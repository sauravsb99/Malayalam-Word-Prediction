നർത്തകിയും കോറിയോഗ്രാഫറുമാണ് ഉത്തര ആശ കൂർലവാല . യോഗ, ഭരതനാട്യം എന്നിവയെ വിവിധ നൃത്ത രൂപങ്ങളുമായി കലർത്തി നിരവധി സർഗാത്മക പരീക്ഷണങ്ങൾ നടത്തി. കേന്ദ്ര സംഗീത നാടക അക്കാദമി പുരസ്കാരം നേടിയിട്ടുണ്ട്.
ഹൈദരബാദിൽ ജനിച്ചു. ബി.കെ.എസ്. അയ്യങ്കാറുടെ പക്കൽ യോഗയിലും കതിർവേലു പിള്ളൈയുടെ പക്കൽ ഭരതനാട്യത്തിലും പരിശീലനം നേടി. അമേരിക്കയിലെ മസാച്ചുസെറ്റ്സ് സർവകലാശാലയിൽ നിന്ന് നൃത്തം പ്രധാന വിഷയമായി തീയേറ്റർ സ്റ്റഡീസിൽ ബിരുദം നേടി. ന്യൂയോർക്ക് സർവകലാശാലയിൽ നിന്ന് കോറിയോഗ്രാഫിയിലും അവതരണത്തിലും ബിരുദാനന്ദര ബിരുദവും പി.എച്ച്.ഡിയും നേടി. നൃത്ത അധ്യാപികയായി യൂറോപ്പിലെയും അമേരിക്കയിലെയും സർവകലാശാലകളിൽ പ്രവർത്തിച്ചു. അസ്താദ് ദേബു, ഷിയാമക് ധവാർ തുടങ്ങി നിരവധി പ്രമുഖ ശിഷ്യരുണ്ട്. 

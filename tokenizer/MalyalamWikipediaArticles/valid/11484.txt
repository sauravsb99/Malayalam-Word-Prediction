ആലപ്പുഴ ജില്ലയിലെ കാർത്തികപ്പള്ളി താലൂക്കിലുള്ള ഒരു നഗരസഭയാണ് 9.56 ചതുരശ്രകിലോമീറ്റർ വിസ്തൃതിയുള്ള ഹരിപ്പാട് നഗരസഭ. ഈ നഗരസഭയ്ക്ക് 29 വാർഡുകളാണുള്ളത്. 2015 ജനുവരി 14നാണ് ഹരിപ്പാടിനെ നഗരസഭയാക്കി ഉയർത്തിയത്. ഹരിപ്പാട് പഞ്ചായത്തിന്റെ ഭാഗമായിരുന്ന 13 വാർഡുകളും പള്ളിപ്പാട് പഞ്ചായത്തിലെ 5 വാർഡുകളും കാർത്തികപ്പള്ളി പഞ്ചായത്തിലെ 4 വാർഡുകളും കുമാരപുരം പഞ്ചായത്തിലെ ഒരു വാർഡും കൂട്ടിച്ചേർത്താണ് ഹരിപ്പാട് നഗരസഭ രൂപീകരിച്ചത്. 2015 നവംബറിൽ ആദ്യ തിരഞ്ഞെടുപ്പ് നടന്നു.
ആലപ്പുഴ ജില്ലയുടെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

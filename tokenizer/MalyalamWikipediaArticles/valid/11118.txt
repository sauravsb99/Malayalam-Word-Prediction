ഇന്ത്യയിൽ ബ്യൂട്ടി പാർലർ സംസ്കാരത്തിന് തുടക്കമിട്ട വനിത ആണ് ഷഹനാസ് ഹുസൈൻ . ഹെർബൽ സൗന്ദര്യ വർധക വസ്തു ഉത്പാദകരിൽ അഗ്രഗണ്യയാണ് . ജനനം 5.11.1944. ഹൈദരാബാദിൽ . പഠനത്തിനും പ്രായോഗികപരിശീലനത്തിനുമായി ഡൽഹി ആസ്ഥാനമാക്കി എഴുപതുകളിൽ വുമൺസ് വേൾഡ് ഇന്റർനാഷണൽ ആരംഭിച്ചു. ഹെർബൽ ഉത്പന്നങ്ങൾ വിറ്റഴിക്കാനായി ലോകമൊട്ടാകെ നാനൂറിലധികം ശാഖകളുണ്ട്. ഷഹനാസിന്റെ പ്രശസ്തരായ ഉപഭോക്താക്കളിൽ ഇന്ദിരാഗാന്ധി, സോണിയ ഗാന്ധി, എലിസബത്ത് ടൈലർ, ഡയാനാ രാജകുമാരി എന്നിവരുൾപ്പെടുന്നു. അമേരിക്കൻ മാസികയായ സക്‌സസ്, 1996-ൽ ലോകത്തിലെ ഏറ്റവും മികച്ച വ്യാവസായിക സംരംഭകയായി തെരഞ്ഞെടുത്തു. ഭാരതസർക്കാർ 2006-ലെ പത്മശ്രീ പുരസ്കാരം നൽകി ആദരിച്ചു.
ജീവചരിത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

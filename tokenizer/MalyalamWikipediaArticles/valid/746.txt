ഫാസിൽ കഥയും തിരക്കഥയും സംഭാഷണവുമെഴുതി സംവിധാനം ചെയ്ത് 1983ൽ പ്രദർശനത്തിനെത്തിയ മലയാള ചലച്ചിത്രമാണു് ഈറ്റില്ലം. ഫ്രണ്ട്സ് ആർട്സ്സിന്റെ ബാനറിൽ അബ്ദുൽ സലാം, ജി. കലാധരൻ നായർ, എച്ച്.എം. മുഹമ്മദ് ഇല്യാസ് എന്നിവർ ചേർന്നാണ് ഈ ചലച്ചിത്രം നിർമ്മിച്ചത്. 1983 മാർച്ച് 23ന് പ്രദർശനശാലകളിലെത്തി.
നെടുമുടി വേണു, മേനക, ഭരത് ഗോപി, ജലജ, മമ്മൂട്ടി, കെ.പി.എ.സി. അസീസ്, ആലുംമൂടൻ, ബഹദൂർ തുടങ്ങിയവരായിരുന്നു പ്രധാനഅഭിനേതാക്കൾ.

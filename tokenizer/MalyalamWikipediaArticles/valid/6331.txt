2014ൽ പുറത്തിറങ്ങിയ ഒരു അമേരിക്കൻ ചരിത്രാധിഷ്ഠിത ത്രില്ലർ ചലച്ചിത്രമാണ് ദ ഇമിറ്റേഷൻ ഗെയിം. ബ്രിട്ടീഷ് ഗണിതജ്ഞനും കമ്പ്യൂട്ടർ ശാസ്ത്രത്തിന്റെ പിതാവുമായ അലൻ ട്യൂറിംഗ്, രണ്ടാം ലോകമഹായുദ്ധകാലത്ത് നാസി ജർമ്മനിയുടെ എനിഗ്മ കോഡുകൾ തകർക്കാൻ വേണ്ടി കമ്പ്യൂട്ടർ നിർമ്മിക്കുന്നതും പിന്നീട് സ്വവർഗ്ഗാനുരാഗത്തിന്റെ പേരിൽ ജയിലലാകുന്നതുമാണ് ഇമിറ്റേഷൻ ഗെയിമിന്റെ ഇതിവൃത്തം. ബെനഡിക്ട് കുംബർബാച്ച് അലൻ ട്യൂറിംഗായി അഭിനയിക്കുന്ന ചിത്രം സംവിധാനം ചെയ്തിരിക്കുന്നത് മോർട്ടൻ ടൈൽഡമും രചന ഗ്രഹാം മൂറിന്റേതുമാണ്. ആൻഡ്ര്യൂ ഹോഡ്ജസിന്റെ അലൻ ട്യൂറിംഗ്: ദ എനിഗ്മ എന്ന മൂലകൃതിയെ അവലംബിച്ചാണ് ഈ ചലച്ചിത്രം തയ്യാറാക്കിയിരിക്കുന്നത്.

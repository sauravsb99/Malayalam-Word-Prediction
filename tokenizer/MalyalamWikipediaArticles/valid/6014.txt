ഡഗ്മാറാ ഡോമിൻസ്കിക്ക് ഒരു പോളിഷ്-അമേരിക്കൻ അഭിനേത്രിയും എഴുത്തുകാരിയുമാണ്. റോക്ക് സ്റ്റാർ ദി കൌണ്ട് ഓഫ് മോണ്ടെ ക്രിറ്റോ, കിൻസേ, ട്രസ്റ്റ് ദ മാൻ, ലോൺലി ഹാർട്ട്സ്, റണ്ണിംഗ് വിത്ത് സിസേർസ്, ഹയർ ഗ്രൗണ്ട് ദി ലെറ്റർ, ദി ഇമിഗ്രന്റ്, ബിഗ് സ്റ്റോൺ ഗ്യാപ് എന്നീ ചിത്രങ്ങളിൽ അവർ അഭിനയിച്ചിട്ടുണ്ട്. 2013-ൽ, ദ ലല്ലബി ഓഫ് പോളിഷ് ഗേൾസ് എന്ന നോവൽ അവരുടേയായി പ്രസിദ്ധികരിക്കപ്പെട്ടു. നടൻ പാട്രിക് വിൽസണെയാണ് അവർ വിവാഹം കഴിച്ചിരിക്കുന്നത്.
പോളണ്ടിലെ സോളിഡാരിറ്റി പ്രസ്ഥാനത്തിലെ അംഗമായ അലെക്സാൻഡ്രയുടേയും മിറോസ്ലാവ് ഡോമിൻസ്കിക്കിന്റേയും മകളായി കീൽസിലാണ് അവർ ജനിച്ചത്. 1983 ൽ തന്റെ മാതാപിതാക്കളുടെ രാഷ്ട്രീയ സംഘടനാ ബന്ധങ്ങളുടെ പേരിൽ കുടുംബം ന്യൂയോർക്ക് സിറ്റിയിലേക്ക് രാഷ്ട്രീയ അഭയാർത്ഥികളായി താമസം മാറി. നടിമാരായ മരിക ഡോമിൻസ്കിക്ക്, വെറോണിക്കാ ഡോമിൻസ്കിക്ക് എന്നിവരുടെ മൂത്ത സഹോദരിയാണ് ഡഗ്മാറാ.
ഡോമിൻസ്കിക്ക്, മൻഹാട്ടനിലെ ഫ്യോറെല്ലോ എച്ച്. ലാഗ്വാർഡിയ ഹൈസ്കൂൾ നിന്നു പ്രാഥമിക വിദ്യാഭ്യാസം നേടുകയും കാർണീജിയ മെല്ലൺ യൂണിവേഴ്സിറ്റിയുടെ സ്കൂൾ ഓഫ് ഡ്രാമയിൽ നിന്ന് അഭിനയം പഠിക്കുകയും അതിൽ 1998 ൽ ബിരുദം നേടുകയും ചെയ്തു.

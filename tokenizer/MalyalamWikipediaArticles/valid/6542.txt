500,000 
നൈജീരിയയിലെ ന്യൂനപക്ഷ വംശജനതയാണ്‌ ഒഗോണി . നൈജർ നദിക്കരയിൽ ഏകദേശം 563 ച. കി.മീ. സ്ഥലത്താണ് ഇവർ വസിക്കുന്നത്. 1990-ൽ ഉദ്ദേശം 5,000,00 ജനങ്ങളാണ് ഈ വംശത്തിലുണ്ടായിരുന്നത്. കൃഷിയും മത്സ്യബന്ധനവുമാണ് മുഖ്യതൊഴിൽ. 1958-ൽ ഈ പ്രദേശത്ത് എണ്ണനിക്ഷേപം കണ്ടെത്തി. എണ്ണക്കിണറുകളിൽ നിന്നുള്ള പരിസരമലിനീകരണംമൂലം കഷ്ടതയനുഭവിച്ച ഒഗോണിജനത 1990-ൽ നൈജീരിയൻ ഗവണ്മെന്റിൽനിന്നും സ്വയംഭരണം ആവശ്യപ്പെട്ട് പ്രക്ഷോഭം തുടങ്ങി. പരിസ്ഥിതിപ്രവർത്തകൻ കെൻ സാരോ വിവയായിരുന്നു പ്രക്ഷോഭം നയിച്ചിരുന്നത്. വിഘടനവാദമെന്നു മുദ്രകുത്തി നൈജീരിജൻ ഗവണ്മെന്റ് ഒഗോണികളുടെ മുന്നേറ്റത്തെ അടിച്ചമർത്താൻ തുടങ്ങി. 1995-ൽ 1800-ലധികം ഒഗോണിവംശജർ കൊല്ലപ്പെട്ടു. സാരോവിവയടക്കം എട്ടു മുൻനിരപ്രവർത്തകരെ തടവിലാക്കുകയും വധിക്കുകയും ചെയ്തു. ഒഗോണിജനതയിൽ 20 ശതമാനം മാത്രമാണ് സാക്ഷരര്‍. 85 ശതമാനം തൊഴിലില്ലാത്തവരാണ്.
ജനവിഭാഗങ്ങളുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

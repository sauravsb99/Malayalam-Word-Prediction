കണ്ണൂർ ജില്ലയിലെ കണ്ണൂർ താലൂക്കിലെ തളിപ്പറമ്പ് ബ്ളോക്ക് പരിധിയിൽ ഉൾപ്പെടുന്ന ഒരു ഗ്രാമപഞ്ചായത്താണ് ഉദയഗിരി ഗ്രാമപഞ്ചായത്ത്. വെള്ളാട് വില്ലേജു പരിധിയിലുൾപ്പെടുന്ന ഉദയഗിരി ഗ്രാമപഞ്ചായത്തിനു 51.8 ചതുരശ്രകിലോമീറ്റർ വിസ്തീർണ്ണമുണ്ട്. ഈ പഞ്ചായത്തിന്റെ അതിരുകൾ വടക്കുഭാഗത്ത് പെരിങ്ങോം വയക്കര പഞ്ചായത്തും, കർണ്ണാടക സംസ്ഥാനവും, കിഴക്കുഭാഗത്ത് കർണ്ണാടക റിസർവ്വ് ഫോറസ്റ്റും, തെക്കും, പടിഞ്ഞാറും ഭാഗങ്ങളിൽ ആലക്കോട് പഞ്ചായത്തുമാണ്. കണ്ണൂർ ജില്ലയിലെ ടൂറിസ്റ്റ് കേന്ദ്രമായ പൈതൽ മല ഈ പഞ്ചായത്തിന്റെ തെക്കുകിഴക്കു ഭാഗത്തായാണ് സ്ഥിതിചെയ്യുന്നത്. 1956 നവംബർ ഒന്നിന് കേരളസംസ്ഥാനം രൂപം കൊളളുന്നതുവരെ ഈ പ്രദേശം മദ്രാസ് പ്രസിഡൻസിലായിരുന്നു.  .
കണ്ണൂർ ജില്ലയുടെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 


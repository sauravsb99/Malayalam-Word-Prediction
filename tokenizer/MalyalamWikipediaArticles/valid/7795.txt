മഹാരാഷ്ട്രയിൽ നിന്നുള്ള ഒരു പത്രപ്രവർത്തകനും, സോഷ്യലിസ്റ്റ് നേതാവുമായിരുന്നു യദുനാഥ് ദത്താത്രേയ് ഥത്തേ . എഡിറ്റർ, ജീവചരിത്രകാരൻ, സാമൂഹ്യ പ്രവർത്തകൻ എന്നീ നിലകളിലും അറിയപ്പെട്ട അദ്ദേഹം മഹാരാഷ്ട്രയിലെ ഇന്ത്യൻ സ്വാതന്ത്ര്യ സമര നേതാക്കളിൽ ഒരാളായിരുന്നു.നാസിക് ജില്ലയിലാണ് അദ്ദേഹം ജനിച്ചത്. 1942 ൽ ക്വിറ്റ് ഇന്ത്യ പ്രക്ഷോഭത്തിൽ പങ്കെടുത്തതിന് ആറു മാസത്തെ തടവ് അനുഭവിച്ചിട്ടുണ്ട്.
1956-1982 കാലഘട്ടത്തിൽ സോഷ്യലിസ്റ്റ് വാരികയായ സാധന യുടെ എഡിറ്ററായിരുന്നു ഥത്തേ. രാഷ്ട്ര സേവാ ദൾ എന്ന സംഘടനയുടെ ദീർഘകാല പ്രവർത്തകനായിരുന്നു.
ഹോമി ജഹാംഗീർ ഭാഭാ, നീൽസ് ബോർ, സി.വി. രാമൻ, ഏണസ്റ്റ് റഥർഫോർഡ്, സതീഷ് ചന്ദ്രദാസ്‌ഗുപ്ത, ജഗദീഷ് ചന്ദ്ര ബോസ് എന്നിവരുടെ ജീവചരിത്രങ്ങൾ രചിച്ചു.

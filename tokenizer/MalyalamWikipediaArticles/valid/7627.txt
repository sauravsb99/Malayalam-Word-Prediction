
ഛത്രപതി ഷാഹു മഹാരാജ് അദ്ദേഹത്തിന്റെ മുത്തച്ഛനായ ഛത്രപതി ശിവാജി സൃഷ്ടിച്ച മറാഠ സാമ്രാജ്യത്തിലെ അഞ്ചാമത്തെ ഛത്രപതിയായിരുന്നു. ശിവാജിയുടെ മൂത്ത പുത്രനും അദ്ദേഹത്തിൻറെ പിൻഗാമിയുമായിരുന്ന സാംബാജിയുടെ പുത്രനായിരുന്നു അദ്ദേഹം. 1689 ൽ കുട്ടിയായിരുന്ന ഷാഹുവിനെ ഒരു മുഗൾ സർദാറായിരുന്ന സുൽഫിക്കർ ഖാൻ നുസ്രത് ജങ് മാതാവിനോടൊപ്പം തടവുകാരാക്കിയിരുന്നു. 1707-ൽ ഔറംഗസേബിന്റെ മരണത്തിനു ശേഷം, സൗഹൃദത്തിലുള്ള ഒരു മറാത്ത നേതാവ് തങ്ങളുടെ സഖ്യകക്ഷിയാകുമെന്നു ചിന്തിച്ച പ്രമുഖ മുഗൾ രാജസഭാംഗങ്ങൾ അമ്പതുപേരുടെ സൈന്യ ശക്തിയോടെ ഷാഹുവിനെ മോചിപ്പിച്ചു. 1708 ൽ മറാത്ത സിംഹാസനം നേടിയെടുക്കുവാനുള്ള ശ്രമത്തിൽ തന്റെ അമ്മായിയായിരുന്ന താരാബായിയുമായി ഒരു ചെറിയ യുദ്ധത്തിൽ അദ്ദേഹം ഏർപ്പെട്ടിരുന്നു.

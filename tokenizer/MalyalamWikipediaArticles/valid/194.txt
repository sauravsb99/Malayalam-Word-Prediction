ഹരിദാസ് ദത്ത, റോഡാ കമ്പനി ആയുധക്കടത്തു കേസിൽ ഉൾപ്പെട്ട ബംഗാളി വിപ്ലവകാരിയായിരുന്നു.
1890 ൽ ബ്രിട്ടീഷ് ഇന്ത്യയിലെ ധാക്കയിലാണ് ഹരിദാസ് ദത്ത ജനിച്ചത്. മുതിർന്ന ബംഗാളി വിപ്ലവകാരിയായിരുന്ന ഹേമചന്ദ്ര ഘോഷുമായി കണ്ടുമുട്ടാനിടയായ അദ്ദേഹം താമസിയാതെ മുക്തിസംഘയിൽ ചേർന്നു. 1912-ൽ ദത്തയും ഖഗേന്ദ്രനാഥ് ദാസും ജഗത്ഡാലിനടുത്തുള്ള അലക്സാണ്ടർ ജൂട്ട് മില്ലിൽ മൂന്നു മാസം തൊഴിലാളികളായി ജോലിയിൽ പ്രവേശിക്കുകയും ക്രൂരനായ ഒരു ബ്രിട്ടീഷ് എൻജിനിയറെ വധിക്കുവാനുള്ള ഉദ്യമത്തിൽ പരാജയപ്പെട്ട് അവിടെനിന്ന് ഓടിപ്പോകുകയും ചെയ്തു.

കൊല്ലം ജില്ലയിൽ കരുനാഗപ്പള്ളി താലൂക്കിലാണ് ഓച്ചിറ ബ്ളോക്ക് പഞ്ചായത്ത് സ്ഥിതി ചെയ്യുന്നത്. ഓച്ചിറ, കുലശേഖരപുരം, തഴവ, ക്ളാപ്പന എന്നീ ഗ്രാമപഞ്ചായത്തുകൾ ഓച്ചിറ ബ്ളോക്കുപഞ്ചായത്തിലുൾപ്പെടുന്നു. ഓച്ചിറ, കുലശേഖരപുരം, ആദിനാട്, ക്ളാപ്പന, തഴവാ, പാവുമ്പ എന്നീ വില്ലേജുകളിലായി വ്യാപിച്ചുകിടക്കുന്ന ഓച്ചിറ ബ്ളോക്ക് പഞ്ചായത്തിന് 47.1 ചതുരശ്രകിലോമീറ്റർ വിസ്തീർണ്ണമുണ്ട്. 1960 ഒക്ടോബർ 20-തിനാണ് ഓച്ചിറ ബ്ളോക്ക് രൂപീകൃതമായത്. 
ഭൂപ്രകൃതിയനുസരിച്ച് ഓച്ചിറ ബ്ളോക്ക് പഞ്ചായത്തിനെ മണൽ പ്രദേശം, തീരദേശ സമതലം, സമതലങ്ങൾ, പാടശേഖരങ്ങൾ, വെള്ളക്കെട്ടുപ്രദേശങ്ങൾ, കായൽത്തീരസമതലം എന്നിങ്ങനെ തരംതിരിക്കാം. പശിമകലർന്ന മണൽമണ്ണ്, അലൂവിയൽ മണ്ണ്, പൊടിമൺ കലർന്ന പശിമരാശി മണ്ണ്, ലാറ്ററൈറ്റ് മണ്ണ്, ചെളിമണ്ണ്, മണലോടുകൂടിയ ചെളിമണ്ണ് എന്നിവയാണ് ഈ പ്രദേശത്ത് കാണപ്പെടുന്ന പ്രധാനമണ്ണിനങ്ങൾ.
ഓച്ചിറ ബ്ലോക്ക് പഞ്ചായത്ത്ഓച്ചിറ - 690526ഫോൺ‍ : 0476 2690270ഇമെയിൽ‍‍ : bdoocrkollam@bsnl.in
http://www.trend.kerala.gov.in http://lsgkerala.in/oachirablockCensus data 2001
കൊല്ലം ജില്ലയുടെ ഭൂമിശാസ്ത്രവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ സഹായിക്കുക. 

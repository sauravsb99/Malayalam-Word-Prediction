മലയാള കഥാകൃത്ത്‌ എൻ എസ് മാധവൻ രചിച്ച ഒരു കഥാസമാഹാരമാണ് പഞ്ചകന്യകകൾ. പഞ്ചകന്യകമാർ എന്നറിയപ്പെടുന്ന ഭാരതീയ ഇതിഹാസ കഥാപാത്രങ്ങളായ അഹല്യ, ദ്രൗപദി, കുന്തി, താര, ‌മണ്ഡോദരി എന്നിവരെ ആധുനിക കാലത്തേക്കു കൊണ്ടുവന്ന് അവരുടെ ജീവിതം ആവിഷ്കരിക്കുന്ന അഞ്ചു കഥകൾ ഇതിലുണ്ട്. ഇവ കൂടാതെ ആറു കഥകളും ഈ സമാഹാരത്തിൽ ഉൾപ്പെടുന്നു. അഹല്യയെയും മണ്ഡോദരിയെയും അതേ പേരിൽ തന്നെ അവതരിപ്പിച്ചിട്ടുള്ള ഈ കൃതിയിൽ ദ്രൗപദിയെ കിച്നയായും താരയെ താരാ ഫെർണാണ്ടസായും അവതരിപ്പിക്കുന്നു. കുന്തിയുടെ കഥയിൽ ഏണസ്റ്റ് ഹെമിംഗ്വേയും കടന്നുവരുന്നുണ്ട്. ഡി.സി. ബുക്ക്സ് ആണ് പുസ്തകം പുറത്തിറക്കിയിരിക്കുന്നത്.
